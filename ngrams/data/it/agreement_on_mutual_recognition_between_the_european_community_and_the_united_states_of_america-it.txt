ATTI ADOTTATI DA ORGANISMI CREATI DA ACCORDI 
INTERNAZIONALI 
DECISIONE N. 1/2017 
del 1o marzo 2017 
del comitato misto istituito a norma dell'articolo 14 dell'accordo sul reciproco riconoscimento tra 
la Comunità europea e gli Stati Uniti d'America, che modifica l'allegato settoriale sulle buone 
prassi di fabbricazione dei medicinali (BPF) [2017/382] 
IL COMITATO MISTO, 
visto l'accordo sul reciproco riconoscimento tra la Comunità europea e gli Stati Uniti d'America (nel seguito «l'accordo») 
concluso nel 1998, in particolare l'articolo 14 e l'articolo 21, 
considerando che il comitato misto deve adottare una decisione al fine di modificare l'allegato settoriale sulle BPF 
a norma dell'articolo 21, paragrafo 2, dell'accordo, 
DECIDE:  
1. l'allegato A della presente decisione è l'allegato settoriale modificato sulle buone prassi di fabbricazione dei medicinali 
tra gli Stati Uniti e l'Unione europea (nel seguito «l'allegato settoriale modificato»), che modifica l'allegato settoriale 
sulle buone prassi di fabbricazione dei medicinali (BPF) concluso nel 1998 e lo sostituisce con una versione 
consolidata.  
2. L'allegato A è stato convenuto dalle parti.   
La presente decisione, redatta in duplice copia, è firmata dai rappresentanti del comitato misto che, 
a norma dell'articolo 21, paragrafo 2, dell'accordo, sono autorizzati ad agire per conto delle parti al fine di 
modificare gli allegati. Essa ha effetto a decorrere dalla data dell'ultima firma.  
Firmato a Washington DC, il 19 gennaio 2017 
Per gli Stati Uniti d'America 
Michael B.G. FROMAN  
Firmato a Bruxelles, il 1o marzo 2017 
Per l'Unione europea 
Cecilia MALMSTRÖM    
4.3.2017 L 58/36 Gazzetta ufficiale dell'Unione europea IT     
ALLEGATO A 
allegato settoriale modificato sulle buone prassi di fabbricazione dei medicinali (BPF) tra gli Stati 
Uniti E l'Unione europea 
PREAMBOLO 
Il presente allegato costituisce un allegato settoriale dell'accordo sul reciproco riconoscimento tra gli Stati Uniti e 
l'Unione europea e modifica l'allegato settoriale sulle buone prassi di fabbricazione dei medicinali concluso nel 1998. 
CAPITOLO 1 
DEFINIZIONI, SCOPO, AMBITO DI APPLICAZIONE E PRODOTTI CONTEMPLATI 
Articolo 1 
Definizioni 
Ai fini del presente allegato:  
1. Per «valutazione effettuata a norma del presente allegato» si intende: 
per l'Unione europea (UE), una valutazione dell'equivalenza e, 
per gli Stati Uniti, una valutazione della competenza. 
Una valutazione effettuata a norma del presente allegato comprende una nuova valutazione.  
2. Per «autorità riconosciuta» si intende: 
per l'UE, un'autorità equivalente e, 
per gli Stati Uniti, un'autorità competente.  
3. Per «autorità competente» si intende un'autorità che la Food and Drug Administration (FDA) ha ritenuto competente 
secondo i criteri e le procedure definiti nell'appendice 4 e richiamati nelle disposizioni legislative, regolamentari ed 
amministrative degli Stati Uniti elencate nell'appendice 1. Si precisa che un'autorità regolamentare ritenuta 
«competente» non è tenuta, ai fini dello svolgimento delle ispezioni e della supervisione sui centri di fabbricazione, 
ad applicare procedure identiche alle procedure della FDA.  
4. Per «autorità equivalente» si intende un'autorità in rapporto alla quale l'UE ha adottato una decisione positiva in 
materia di equivalenza secondo i criteri e le procedure definiti nell'appendice 4 e quali richiamati nelle disposizioni 
legislative, regolamentari ed amministrative dell'UE elencate nell'appendice 1.  
5. Per «equivalenza» si intende che il sistema regolamentar nel cui quadro opera un'autorità è sufficientemente 
paragonabile da garantire che il processo di ispezione e i documenti ufficiali relativi alle BPF che ne derivano 
forniscano informazioni adeguate per stabilire se sono stati soddisfatti i rispettivi requisiti legislativi e regolamentari 
delle autorità. Si precisa che ai fini di tale «equivalenza» non occorre che i rispettivi sistemi regolamentari abbiano le 
stesse identiche procedure.  
6. Per «esecuzione» si intendono le iniziative adottate da un'autorità per proteggere la popolazione da prodotti di 
dubbia qualità, sicurezza ed efficacia o per garantire che i prodotti siano fabbricati in conformità alle disposizioni 
legislative e regolamentari e alle norme adeguate nonché agli impegni assunti nell'ambito dell'approvazione di un 
prodotto per l'immissione in commercio.  
7. Per «buone prassi di fabbricazione» (BPF) si intendono sistemi che garantiscono l'elaborazione, il monitoraggio e il 
controllo adeguati dei processi e dei centri di fabbricazione, la cui osservanza assicura la composizione, l'efficacia, la 
qualità e la purezza dei medicinali. Le BPF comprendono sistemi rigorosi di gestione della qualità, l'ottenimento di 
materie prime (compresi i materiali di partenza) e di materiali da imballaggio di una qualità adeguata, la messa in 
atto di procedure operative solide, l'individuazione e l'esame di differenze di qualità del prodotto e il mantenimento 
di laboratori di prova affidabili. 
4.3.2017 L 58/37 Gazzetta ufficiale dell'Unione europea IT     
8. Per «ispezione» si intende una valutazione in loco di un centro di fabbricazione volta a stabilire se detto centro di 
fabbricazione operi secondo le buone prassi di fabbricazione e/o gli impegni assunti nell'ambito dell'approvazione di 
un prodotto per l'immissione in commercio.  
9. Per «rapporto di ispezione» si intende un rapporto scritto da un responsabile dell'inchiesta o da un ispettore di una 
delle autorità elencate nell'appendice 2, relativo a un'ispezione di un centro di fabbricazione svolta dal responsabile 
dell'inchiesta o dall'ispettore, che descrive l'obiettivo e la portata dell'ispezione e contiene osservazioni e consta­
tazioni scritte in merito alla conformità dei centri di fabbricazione ai requisiti in materia di BPF stabiliti nelle 
disposizioni legislative, regolamentari ed amministrative elencate nell'appendice 1 e agli impegni assunti nell'ambito 
dell'approvazione di un prodotto per l'immissione in commercio.  
10. Per «documento ufficiale relativo alle BPF» si intende un documento rilasciato da un'autorità elencata nell'appendice 2 
a seguito di un'ispezione di un centro di fabbricazione. Tra gli esempi di documenti ufficiali relativi alle BPF 
figurano i rapporti di ispezione, i certificati rilasciati da un'autorità e attestanti la conformità alle BPF da parte di un 
centro di fabbricazione, una dichiarazione di non conformità alle BPF rilasciata dalle autorità dell'UE e le notices of 
observations (avvisi di osservazioni), untitled letters (lettere senza titolo), warning letters (lettere di avvertimento) e import 
alerts (segnalazioni all'importazione) rilasciate dalla FDA.  
11. Il termine «medicinali» comprende i farmaci e i medicinali quali definiti nelle disposizioni legislative e regolamentari 
elencate nell'appendice 1.  
12. Per «ispezioni post-approvazione» si intendono le ispezioni di vigilanza in materia di BPF nella fase di immissione in 
commercio dei prodotti.  
13. Per «ispezioni pre-approvazione» si intendono le ispezioni dei centri di fabbricazione di medicinali effettuate nel 
territorio di una parte nel quadro dell'esame di una domanda prima che sia concessa l'autorizzazione all'immissione 
in commercio.  
14. Per «sistema regolamentare» si intende l'insieme dei requisiti giuridici ai fini delle buone prassi di fabbricazione, delle 
ispezioni e dell'esecuzione che garantiscono la protezione della sanità pubblica, nonché la base giuridica per 
assicurare l'osservanza di tali requisiti. 
Articolo 2 
Scopo 
Il presente allegato agevola lo scambio di documenti ufficiali relativi alle BPF tra le parti e l'accettazione delle conclusioni 
fattuali in essi contenute. Il presente allegato mira ad agevolare gli scambi e a favorire la sanità pubblica, consentendo 
a ciascuna parte di utilizzare in modo proficuo e di riassegnare le proprie risorse ispettive, anche evitando la 
duplicazione delle ispezioni, in modo da migliorare la supervisione sui centri di fabbricazione, affrontare in modo più 
efficace i rischi per la qualità e prevenire le conseguenze negative sulla salute. 
Articolo 3 
Ambito di applicazione 
1. Le disposizioni del presente allegato si applicano alle ispezioni dei centri di fabbricazione di medicinali effettuate 
nel territorio di una parte nella fase di immissione in commercio dei prodotti (in appresso denominate «ispezioni post- 
approvazione») e, nella misura prevista all'articolo 11, prima dell'immissione in commercio dei prodotti (in appresso 
denominate «ispezioni pre-approvazione»), nonché, nella misura prevista all'articolo 8, paragrafo 3, alle ispezioni dei 
centri di fabbricazione di medicinali effettuate al di fuori del territorio di una delle parti. 
2. L'appendice 1 riporta le disposizioni legislative, regolamentari e amministrative che disciplinano tali ispezioni e 
i requisiti in materia di BPF. 
3. L'appendice 2 elenca le autorità responsabili della supervisione sui centri che fabbricano i prodotti contemplati dal 
presente allegato. 
4. Gli articoli 6, 7, 8, 9, 10 e 11 dell'accordo non si applicano al presente allegato. 
4.3.2017 L 58/38 Gazzetta ufficiale dell'Unione europea IT     
Articolo 4 
Prodotti contemplati 
1. Le presenti disposizioni si applicano ai medicinali per uso umano o veterinario, finiti e immessi in commercio, ai 
prodotti intermedi (per l'UE, quali definiti nella normativa dell'UE) e ai materiali in lavorazione (per gli Stati Uniti, quali 
definiti nel diritto statunitense), a determinati prodotti biologici per uso umano immessi in commercio e agli ingredienti 
attivi farmaceutici, solo nella misura in cui essi sono disciplinati dalle autorità di entrambe le parti elencate nell'ap­
pendice 2 e fatte salve le disposizioni dell'articolo 20. 
2. Il sangue umano, il plasma umano, i tessuti e gli organi umani e i prodotti immunologici per uso veterinario sono 
esclusi dall'ambito di applicazione del presente allegato. 
3. L'appendice 3 contiene l'elenco dei prodotti contemplati dal presente allegato. 
CAPITOLO 2 
DECISIONE DI RICONOSCIMENTO 
Articolo 5 
Valutazioni 
1. Ciascuna parte effettua valutazioni, a norma del presente allegato, delle autorità elencate nell'appendice 2 su 
richiesta dell'altra parte e il più rapidamente possibile, anche per quanto riguarda le autorità aggiunte all'appendice 2 
successivamente alla data di entrata in vigore del presente allegato nonché in relazione ai prodotti elencati nell'ap­
pendice 3 (compresi quelli inseriti nell'ambito di applicazione del presente allegato a norma dell'articolo 20 dopo la data 
di entrata in vigore del presente allegato). 
2. Nelle valutazioni effettuate a norma del presente allegato ciascuna parte utilizza i criteri e la procedura definiti 
nell'appendice 4. 
Articolo 6 
Partecipazione alle valutazioni e loro completamento 
Con riguardo alle autorità elencate nell'appendice 2, ciascuna parte partecipa alla procedura descritta nell'appendice 4. 
Ciascuna parte fa quanto in suo potere per completare il più rapidamente possibile le valutazioni effettuate a norma del 
presente allegato. A tale scopo: 
a)  l'UE completa una valutazione della FDA a norma del presente allegato in relazione ai medicinali per uso umano 
entro il 1o luglio 2017; 
b)  la FDA completa una valutazione a norma del presente allegato di ciascuna delle autorità degli Stati membri dell'UE 
elencate nell'appendice 2 in relazione ai medicinali per uso umano, secondo quanto stabilito nell'appendice 5. 
Articolo 7 
Riconoscimento delle autorità 
1. Ciascuna parte decide se riconoscere un'autorità secondo i criteri definiti nell'appendice 4. Ciascuna parte notifica 
tempestivamente al comitato misto settoriale qualsiasi decisione di riconoscere un'autorità dell'altra parte. Il comitato 
misto settoriale tiene e aggiorna un elenco delle autorità riconosciute. Ciascuna parte mette l'elenco a disposizione del 
pubblico. 
4.3.2017 L 58/39 Gazzetta ufficiale dell'Unione europea IT     
2. La parte che effettua la valutazione notifica tempestivamente all'altra parte e all'autorità pertinente qualsiasi carenza 
riscontrata in sede di valutazione. In caso di decisione negativa la parte che effettua la valutazione ne notifica i motivi 
all'altra parte e all'autorità pertinente e fornisce dettagli sufficienti a consentire all'autorità di comprendere le misure 
correttive da adottare ai fini di una decisione positiva. Non appena l'autorità ha adottato le necessarie misure correttive 
a norma dell'articolo 5, una parte può chiedere all'altra parte di effettuare una nuova valutazione delle autorità riguardo 
alle quali l'altra parte ha emesso la decisione negativa. 
3. Una parte che effettua la valutazione, su richiesta dell'altra parte, discute tempestivamente con l'altra parte i motivi 
della decisione negativa in seno al comitato misto settoriale. In caso di decisione negativa il comitato misto settoriale si 
adopera per discutere entro tre mesi le tempistiche adeguate e le azioni precise da intraprendere per valutare 
nuovamente l'autorità in questione. 
CAPITOLO 3 
ASPETTI OPERATIVI 
Articolo 8 
Riconoscimento delle ispezioni 
1. Una parte riconosce le ispezioni farmaceutiche e accetta i documenti ufficiali relativi alle BPF rilasciati da 
un'autorità riconosciuta dell'altra parte per centri di fabbricazione situati nel territorio dell'autorità di rilascio, fatto salvo 
quanto disposto al paragrafo 2. 
2. Una parte può, in circostanze specifiche, decidere di non accettare un documento ufficiale relativo alle BPF 
rilasciato da un'autorità riconosciuta dell'altra parte per centri di fabbricazione situati nel territorio dell'autorità di 
rilascio. Tra gli esempi di simili circostanze rientrano le indicazioni di incongruenze materiali o inadeguatezze in un 
rapporto di ispezione, difetti di qualità individuati nella sorveglianza successiva all'immissione in commercio o altre 
specifiche prove che suscitino grave preoccupazione in relazione alla qualità dei prodotti o alla sicurezza dei 
consumatori. Una parte che decida di non accettare un documento ufficiale relativo alle BPF rilasciato da un'autorità 
riconosciuta dell'altra parte notifica a quest'ultima e all'autorità pertinente i motivi della mancata accettazione del 
documento e può richiedere chiarimenti a tale autorità. L'autorità si adopera per rispondere alla richiesta di chiarimenti 
in maniera tempestiva e fornisce di norma i chiarimenti richiesti sulla base del contributo fornito da uno o più membri 
del gruppo ispettivo. 
3. Una parte può accettare documenti ufficiali relativi alle BPF rilasciati da un'autorità riconosciuta dell'altra parte per 
centri di fabbricazione situati al di fuori del territorio dell'autorità di rilascio. 
4. Ciascuna parte può stabilire le modalità e le condizioni alle quali accetta i documenti ufficiali relativi alle BPF 
rilasciati a norma del paragrafo 3. 
5. Ai fini del presente allegato, accettare un documento ufficiale relativo alle BPF significa accettare le conclusioni 
fattuali in esso contenute. 
Articolo 9 
Prove sulle partite 
Nell'UE, come previsto all'articolo 51, paragrafo 2, della direttiva 2001/83/CE del Parlamento europeo e del Consiglio (1) 
e all'articolo 55, paragrafo 2, della direttiva 2001/82/CE del Parlamento europeo e del Consiglio (2), la persona 
qualificata sarà esonerata dalla responsabilità di effettuare i controlli di cui all'articolo 51, paragrafo 1, della direttiva 
2001/83/CE e all'articolo 55, paragrafo 1, della direttiva 2001/82/CE, a condizione che tali controlli siano stati effettuati 
negli Stati Uniti, che il prodotto sia stato fabbricato negli Stati Uniti e che ogni lotto/partita sia accompagnato da un 
certificato di partita (in linea con il sistema di certificazione della qualità dei medicinali dell'OMS) rilasciato dal 
produttore, che certifichi che il prodotto è conforme ai requisiti dell'autorizzazione all'immissione in commercio e 
firmato dalla persona responsabile del rilascio del lotto/della partita. 
4.3.2017 L 58/40 Gazzetta ufficiale dell'Unione europea IT     
(1) Direttiva 2001/83/CE del Parlamento europeo e del Consiglio, del 6 novembre 2001, recante un codice comunitario relativo ai 
medicinali per uso umano (GU L 311 del 28.11.2001, pag. 67). 
(2) Direttiva 2001/82/CE del Parlamento europeo e del Consiglio, del 6 novembre 2001, recante un codice comunitario relativo ai 
medicinali veterinari (GU L 311 del 28.11.2001, pag. 1). 
Articolo 10 
Trasmissione di documenti ufficiali relativi alle BPF 
Se una parte importatrice chiede ad un'autorità riconosciuta dell'altra parte un documento ufficiale post-approvazione 
relativo alle BPF, l'autorità riconosciuta trasmette il documento alla parte richiedente entro 30 giorni di calendario dalla 
data della richiesta. Se, sulla base di tale documento, la parte importatrice stabilisce che è necessaria una nuova ispezione 
del centro di fabbricazione, ne informa la pertinente autorità riconosciuta dell'altra parte e, a norma dell'articolo 11, 
chiede a tale autorità di svolgere una nuova ispezione. 
Articolo 11 
Richieste di ispezioni pre-approvazione e post-approvazione 
1. Una parte o un'autorità riconosciuta di una parte può chiedere per iscritto che un'autorità riconosciuta dell'altra 
parte svolga un'ispezione pre-approvazione o post-approvazione di un centro di fabbricazione. La richiesta contiene 
i motivi che ne stanno alla base e individua con precisione le questioni da affrontare nell'ispezione e le tempistiche 
richieste per completare l'ispezione e trasmettere i documenti ufficiali relativi alle BPF. 
2. Nell'UE le richieste sono inviate direttamente alla pertinente autorità riconosciuta, con copia all'Agenzia europea 
per i medicinali (EMA). 
3. Entro 15 giorni di calendario dalla data di ricevimento della richiesta l'autorità riconosciuta ne accusa ricevuta e 
conferma se svolgerà l'ispezione secondo le tempistiche richieste. Se l'autorità che riceve la richiesta ritiene che 
i documenti ufficiali relativi alle BPF pertinenti per la richiesta siano già disponibili o siano in fase di elaborazione, ne 
dovrebbe informare l'autorità richiedente di conseguenza e condividere tali documenti su richiesta. 
4. Si precisa che se l'autorità riconosciuta comunica che non svolgerà l'ispezione, l'autorità richiedente ha il diritto di 
svolgere la propria ispezione del centro di fabbricazione e l'autorità adita ha il diritto di partecipare all'ispezione. 
Articolo 12 
Mantenimento 
Ciascuna parte esercita attività di monitoraggio permanenti intese a verificare che le autorità riconosciute nel proprio 
territorio mantengano i criteri per il riconoscimento. Ai fini di tali attività di monitoraggio ciascuna parte si basa su 
programmi stabiliti che comprendono verifiche o valutazioni periodiche delle autorità sulla base dei criteri definiti 
nell'appendice 4. La frequenza e la natura di tali attività corrispondono alle migliori prassi internazionali. Una parte può 
invitare l'altra parte a partecipare a queste attività di monitoraggio a spese di quest'ultima. Ciascuna parte notifica 
all'altra parte eventuali modifiche significative apportate ai propri programmi di monitoraggio. 
Articolo 13 
Sospensione di un'autorità riconosciuta 
1. Ciascuna parte ha il diritto di sospendere il riconoscimento di un'autorità riconosciuta dell'altra parte. Tale diritto è 
esercitato in modo obiettivo e argomentato e comunicato per iscritto all'altra parte e all'autorità riconosciuta. 
2. Una parte che sospende il riconoscimento di un'autorità riconosciuta dell'altra parte discute tempestivamente in 
seno al comitato misto settoriale, su richiesta dell'altra parte o dell'autorità il cui riconoscimento è stato sospeso, la 
sospensione, il motivo per cui è stata stabilita e le azioni correttive che dovrebbero essere adottate ai fini della sua 
revoca. 
4.3.2017 L 58/41 Gazzetta ufficiale dell'Unione europea IT     
3. In caso di sospensione di un'autorità già elencata quale autorità riconosciuta una parte non è più tenuta ad 
accettare i documenti ufficiali relativi alle BPF dell'autorità sospesa. Una parte continua ad accettare i documenti ufficiali 
relativi alle BPF rilasciati da tale autorità prima della sospensione, salvo decisione contraria giustificata da ragioni 
sanitarie o di sicurezza. La sospensione resta in vigore fino a quando le parti non decidano di revocarla o fintanto che 
non si pervenga ad una decisione positiva di riconoscimento a norma dell'articolo 7 in seguito ad una nuova 
valutazione. 
CAPITOLO 4 
COMITATO MISTO SETTORIALE 
Articolo 14 
Ruolo e composizione del comitato misto settoriale 
1. È istituito un comitato misto settoriale per monitorare le attività svolte nel quadro del presente allegato. 
2. Il comitato è presieduto congiuntamente da un rappresentante della FDA per gli Stati Uniti e da un rappresentante 
dell'UE, che dispongono di un voto ciascuno in seno al comitato misto settoriale. Il comitato misto settoriale adotta le 
decisioni all'unanimità. Il comitato misto settoriale adotta il proprio regolamento interno. 
3. Tra le funzioni del comitato misto settoriale rientrano in particolare: 
a)  elaborare e aggiornare l'elenco delle autorità riconosciute, ivi comprese eventuali limitazioni per quanto riguarda 
i tipi di ispezione o i prodotti da ispezionare, nonché l'elenco delle autorità di cui all'appendice 2, e comunicare tali 
elenchi a tutte le autorità elencate nell'appendice 2 e al comitato misto; 
b)  costituire una sede in cui discutere le questioni relative al presente allegato, ivi comprese le divergenze in merito alle 
decisioni di riconoscimento o di sospensione e le tempistiche per il completamento delle valutazioni, effettuate 
a norma del presente allegato, delle autorità elencate nell'appendice 2; 
c)  a norma dell'articolo 20 e dell'appendice 3, valutare lo status dei prodotti di cui all'articolo 20 e adottare decisioni in 
merito alla loro inclusione; e 
d)  adottare, ove necessario, opportune disposizioni tecniche e amministrative complementari per la corretta attuazione 
del presente allegato. 
4. Il comitato misto settoriale si riunisce su richiesta di una delle parti per questioni relative a divergenze in merito 
alle decisioni di riconoscimento o di sospensione o, altrimenti, in date stabilite dalle parti. Il comitato misto settoriale 
può riunirsi di persona o con altre modalità. 
CAPITOLO 5 
COOPERAZIONE IN CAMPO REGOLAMENTARE E SCAMBIO DI INFORMAZIONI 
Articolo 15 
Cooperazione in campo regolamentare 
Le parti si informano e si consultano reciprocamente, per quanto consentito dalle rispettive legislazioni, in merito alle 
proposte di introdurre nuovi controlli, di modificare i regolamenti tecnici esistenti o di apportare cambiamenti signifi­
cativi alle procedure relative alle ispezioni farmaceutiche, nonché per darsi la possibilità di formulare osservazioni 
rispetto a tali proposte. 
Articolo 16 
Scambio di informazioni 
Le parti stabiliscono disposizioni appropriate, ivi compreso l'accesso alle banche dati pertinenti, per lo scambio di 
documenti ufficiali relativi alle BPF e di ogni altra opportuna informazione relativa all'ispezione di un centro di fabbri­
cazione, nonché per lo scambio di informazioni relative a eventuali rapporti su problemi confermati, alle misure 
correttive, ai richiami di prodotti, al respingimento di importazioni e ad altri problemi regolamentari e di esecuzione 
attinenti ai prodotti contemplati dal presente allegato. 
4.3.2017 L 58/42 Gazzetta ufficiale dell'Unione europea IT     
Articolo 17 
Sistema di allerta 
Ciascuna parte mantiene un sistema di allerta che, ove opportuno, consente alle autorità dell'altra parte di essere 
informate in modo proattivo e con l'opportuna tempestività in caso di difetti della qualità, richiami di prodotti, prodotti 
contraffatti o falsificati o potenziali carenze gravi e altri problemi relativi alla qualità o alla non conformità con le BPF, 
che potrebbero richiedere controlli supplementari o la sospensione della distribuzione dei prodotti interessati. 
CAPITOLO 6 
CLAUSOLA DI SALVAGUARDIA 
Articolo 18 
Clausola di salvaguardia 
1. Ciascuna parte riconosce che il paese importatore ha il diritto di svolgere i suoi compiti legali adottando le 
iniziative necessarie per garantire la protezione della salute umana e degli animali al livello di protezione che ritiene 
opportuno. Un'autorità di una parte ha il diritto di svolgere le proprie ispezioni di un centro di fabbricazione nel 
territorio dell'altra parte. 
2. Il fatto che un'autorità di una parte svolga una propria ispezione di un centro di fabbricazione nel territorio 
dell'altra parte dovrebbe costituire un'eccezione alla consueta prassi di una parte a decorrere dalla data in cui saranno 
applicabili gli articoli citati all'articolo 19, paragrafo 2. 
3. Prima di effettuare un'ispezione a norma del paragrafo 1, un'autorità di una parte ne dà notifica per iscritto all'altra 
parte, la quale ha il diritto di partecipare all'ispezione svolta dalla parte. 
CAPITOLO 7 
DISPOSIZIONI FINALI 
Articolo 19 
Entrata in vigore 
1. Il presente allegato entra in vigore alla data in cui le parti hanno concluso uno scambio di lettere in cui 
confermano di aver espletato le rispettive procedure per l'entrata in vigore del presente allegato. 
2. In deroga al paragrafo 1, gli articoli 8, 10, 11 e 12 del presente allegato non si applicano fino al 1o novembre 
2017, fatto salvo quanto disposto al paragrafo 4. 
3. In deroga al paragrafo 1, l'articolo 9 del presente allegato non si applica fino alla data in cui tutte le autorità degli 
Stati membri dell'UE responsabili dei medicinali per uso umano elencate nell'appendice 2 sono state riconosciute dalla 
FDA. 
4. Se entro il 1o novembre 2017 la FDA non ha completato le valutazioni, effettuate a norma del presente allegato, di 
almeno otto autorità degli Stati membri responsabili dei medicinali per uso umano elencate nell'appendice 2, pur avendo 
ricevuto i fascicoli completi per la valutazione della competenza di tali autorità quali definiti nell'appendice 4, 
punto II.A.1, secondo il calendario di cui all'appendice 5, l'applicazione degli articoli di cui al paragrafo 2 è rinviata alla 
data in cui la FDA ha completato le valutazioni di almeno otto di tali autorità. 
Articolo 20 
Disposizioni transitorie 
1. Entro il 15 luglio 2019 il comitato misto settoriale valuta l'opportunità di inserire i prodotti veterinari tra 
i prodotti contemplati dal presente allegato. I membri del comitato misto settoriale si scambiano opinioni sull'organiz­
zazione della valutazione delle rispettive autorità entro il 15 dicembre 2017. 
4.3.2017 L 58/43 Gazzetta ufficiale dell'Unione europea IT     
2. Entro il 15 luglio 2022 il comitato misto settoriale valuta l'opportunità di inserire i vaccini per uso umano e 
i medicinali derivati dal plasma tra i prodotti contemplati dal presente allegato. Fatta salva tale valutazione, a decorrere 
dalla data di entrata in vigore del presente allegato una parte informa l'autorità pertinente dell'altra parte prima di 
svolgere un'ispezione post-approvazione di un centro di fabbricazione di tali prodotti situato nel territorio dell'altra 
parte, dando all'autorità la possibilità di partecipare all'ispezione. Al fine di sostenere l'inserimento dei vaccini per uso 
umano e dei medicinali derivati dal plasma tra i prodotti contemplati dal presente allegato il comitato misto settoriale 
tiene conto, in particolare, dell'esperienza acquisita attraverso tali ispezioni congiunte. 
3. Entro il 15 luglio 2019 il comitato misto settoriale esamina l'esperienza acquisita al fine di decidere se riesaminare 
le disposizioni sulle ispezioni pre-approvazione di cui all'articolo 11. 
4. I prodotti di cui ai paragrafi 1 e 2 sono inseriti tra i prodotti contemplati dal presente allegato solo a seguito di 
una decisione del comitato misto settoriale in tal senso a norma dei paragrafi 1 e 2. 
5. Qualora la FDA ritenga sia necessaria un'ispezione post-approvazione di un centro di fabbricazione situato nel 
territorio dell'autorità di uno Stato membro la cui valutazione effettuata a norma del presente allegato è in corso o che 
la FDA non abbia riconosciuto, la FDA ne informa per iscritto tale autorità e l'EMA. 
a)  Entro 30 giorni di calendario dalla data di ricevimento di una notifica a norma del paragrafo 5, l'autorità nel cui 
territorio è situato il centro di fabbricazione, o l'EMA per conto di tale autorità, informa la FDA se ha deciso di 
chiedere che l'ispezione venga svolta da un'autorità riconosciuta dell'UE e, in caso affermativo, se tale autorità 
riconosciuta dell'UE svolgerà l'ispezione entro la data specificata nella notifica. All'autorità nel cui territorio è situato 
il centro di fabbricazione è consentito di partecipare all'ispezione. 
b)  Nel caso in cui l'ispezione venga svolta da un'autorità riconosciuta dell'UE, l'autorità riconosciuta, o l'EMA per conto 
di tale autorità, informa la FDA della data in cui svolgerà l'ispezione e presenterà i documenti ufficiali relativi alle BPF 
attinenti all'ispezione alla FDA e all'autorità del territorio in cui l'ispezione è stata svolta entro la data specificata nella 
notifica e a norma delle disposizioni legislative, regolamentari ed amministrative applicabili elencati nell'appendice 1. 
La FDA ha la possibilità di partecipare all'ispezione. 
c)  Nel caso in cui l'ispezione non venga svolta da un'autorità riconosciuta dell'UE ma dalla FDA, l'autorità del territorio 
in cui l'ispezione è stata svolta ha il diritto di partecipare all'ispezione e la FDA presenta i documenti ufficiali relativi 
alle BPF attinenti all'ispezione a tale autorità. 
Articolo 21 
Risoluzione 
1. L'allegato cessa di essere applicabile il 15 luglio 2019 qualora, entro tale data, la FDA non abbia completato una 
valutazione effettuata a norma del presente allegato di ciascuna delle autorità degli Stati membri dell'UE responsabili dei 
medicinali per uso umano elencate nell'appendice 2, purché la FDA abbia ricevuto da ciascuna delle autorità degli Stati 
membri fascicoli completi per la valutazione della competenza quali definiti nell'appendice 4, punto II.A.1, secondo il 
calendario di cui all'appendice 5. 
2. La data di cui al paragrafo 1 può essere prorogata di 90 giorni di calendario per ciascuna autorità che fornisce un 
fascicolo completo per la valutazione della competenza quale definito nell'appendice 4, punto II.A.1, dopo la scadenza 
applicabile indicata nell'appendice 5, ma prima del 15 luglio 2019. 
3. La FDA discute in seno al comitato misto settoriale, su richiesta, qualsiasi divergenza dell'UE in merito a una 
valutazione. Se il comitato misto settoriale non raggiunge un accordo sulla risoluzione della divergenza, l'UE può 
notificare per iscritto alla FDA il suo disaccordo formale e l'allegato cessa di essere applicabile tre mesi dopo la data di 
tale notifica, o in qualsiasi altra data concordata dal comitato misto settoriale.  
4.3.2017 L 58/44 Gazzetta ufficiale dell'Unione europea IT     
Appendice 1 
Elenco delle disposizioni legislative, regolamentari e amministrative applicabili 
PER GLI STATI UNITI: 
Federal Food, Drug, and Cosmetic Act, 21 U.S.C. 301 et seq., in particolare le seguenti disposizioni: 21 USC 351(a)(2)(B) 
(farmaci alterati se non sono fabbricati in conformità alle attuali buone prassi di fabbricazione); 21 U.S.C. 355(d)(3); 
21 U.S.C. 355(j)(4)(A) (approvazione di farmaci per uso umano subordinata all'adeguatezza dei metodi, dei centri di 
fabbricazione e dei controlli sulla fabbricazione, sulla lavorazione e sul confezionamento per preservare la 
composizione, l'efficacia, la qualità e la purezza del farmaco); 21 U.S.C. 360b(c)(2)(A)(i); 360b(d)(1)(C) (approvazione di 
farmaci per uso veterinario subordinata all'adeguatezza de metodi, dei centri di fabbricazione e dei controlli sulla fabbri­
cazione, sulla lavorazione e sul confezionamento per preservare la composizione, l'efficacia, la qualità e la purezza del 
farmaco); 21 U.S.C. 374 (autorità ispettiva); 21 U.S.C. 384(e) (riconoscimento delle ispezioni effettuate da governi esteri). 
Public Health Service Act Section 351, 42 U.S.C. 262, in particolare le seguenti disposizioni: 42 U.S.C. 262(a)(2)(C)(i)(II) 
(autorizzazione di prodotti biologici subordinata alla dimostrazione che il centro in cui vengono fabbricati, lavorati, 
confezionati o conservati soddisfa le norme intese a garantire che il prodotto mantenga le sue caratteristiche di 
sicurezza, purezza ed efficacia); 42 U.S.C. 262(j) (applicazione del Federal Food, Drug, and Cosmetic Act ai prodotti 
biologici), 
21 CFR Part 210 (buone prassi di fabbricazione vigenti per la fabbricazione, la lavorazione, il confezionamento o la 
conservazione dei farmaci; disposizioni generali), 
21 CFR Part 211 (buone prassi di fabbricazione vigenti per i medicinali finiti); 
21 CFR Part 600, Subpart B (norme per gli stabilimenti); Subpart C (ispezioni degli stabilimenti). 
PER L'UNIONE EUROPEA: 
direttiva 2001/83/CE del Parlamento europeo e del Consiglio, del 6 novembre 2001, recante un codice comunitario 
relativo ai medicinali per uso umano; 
direttiva 2001/82/CE del Parlamento europeo e del Consiglio, del 6 novembre 2001, recante un codice comunitario 
relativo ai medicinali veterinari; 
direttiva 2001/20/CE del Parlamento europeo e del Consiglio, del 4 aprile 2001, concernente il ravvicinamento delle 
disposizioni legislative, regolamentari ed amministrative degli Stati membri relative all'applicazione della buona pratica 
clinica nell'esecuzione della sperimentazione clinica di medicinali ad uso umano; 
regolamento (UE) n. 536/2014 del Parlamento europeo e del Consiglio, del 16 aprile 2014, sulla sperimentazione clinica 
di medicinali per uso umano e che abroga la direttiva 2001/20/CE; 
regolamento (CE) n. 726/2004 del Parlamento europeo e del Consiglio, del 31 marzo 2004, che istituisce procedure 
comunitarie per l'autorizzazione e la sorveglianza dei medicinali per uso umano e veterinario, e che istituisce l'agenzia 
europea per i medicinali; 
direttiva 2003/94/CE della Commissione, dell'8 ottobre 2003, che stabilisce i principi e le linee direttrici delle buone 
prassi di fabbricazione relative ai medicinali per uso umano e ai medicinali per uso umano in fase di sperimentazione; 
direttiva 91/412/CEE della Commissione, del 23 luglio 1991, che stabilisce i principi e le direttrici sulle buone prassi di 
fabbricazione dei medicinali veterinari; 
regolamento delegato (UE) n. 1252/2014 della Commissione, del 28 maggio 2014, che integra la direttiva 2001/83/CE 
del Parlamento europeo e del Consiglio, per quanto concerne i principi e gli orientamenti sulle buone prassi di fabbri­
cazione delle sostanze attive dei medicinali per uso umano; 
ultima versione della guida alle buone prassi di fabbricazione contenuta nella disciplina relativa ai medicinali nell'Unione 
europea (Rules governing medicinal products in the European Union), volume IV, e della raccolta di procedure comunitarie 
sulle ispezioni e sullo scambio di informazioni.  
4.3.2017 L 58/45 Gazzetta ufficiale dell'Unione europea IT     
Appendice 2 
ELENCO DELLE AUTORITÀ 
STATI UNITI 
La Food and Drug Administration 
UNIONE EUROPEA 
Paese Per i medicinali per uso umano Per i medicinali per uso veterinario 
Austria Agenzia austriaca per la Salute e la sicurezza 
alimentare/Österreichische Agentur für Ge­
sundheit und Ernährungssicherheit GmbH 
Cfr. autorità responsabile dei medicinali per 
uso umano 
Belgio Agenzia federale per i medicinali e i prodotti 
sanitari/Federaal Agentschap voor genee­
smiddelen en gezondheidsproducten/Agence 
fédérale des médicaments et produits de 
santé 
Cfr. autorità responsabile dei medicinali per 
uso umano 
Bulgaria Agenzia bulgara per i medicinali/ИЗПЪЛНИ­
ТЕЛНА АГЕНЦИЯ ПО ЛЕКАРСТВАТА 
Agenzia bulgara per la sicurezza alimentare/ 
Българска агенция по безопасност на храните 
Cipro Ministero della Salute — Servizi farmaceu­
tici/Φαρμακευτικές Υπηρεσίες, Υπουργείο 
Υγείας 
Ministero dell'Agricoltura, dello sviluppo ru­
rale e dell'ambiente —Servizi veterinari/Κτη­
νιατρικές Υπηρεσίες- Υπουργείο Γεωργίας, Αγρο­
τικής Ανάπτυξης και Περιβάλλοντος 
Repubblica ceca Istituto statale per il controllo dei medici­
nali/Státní ústav pro kontrolu léčiv (SÚKL) 
Istituto per il controllo statale dei prodotti 
biologici veterinari e dei farmaci/Ústav pro 
státní kontrolu veterinárních biopreparátů 
a léčiv (ÚSKVBL) 
Croazia Agenzia per i medicinali e i dispositivi me­
dici/Agencija za lijekove i medicinske proiz­
vode (HALMED) 
Ministero dell'Agricoltura, Direzione Veterina­
ria e della sicurezza alimentare/Ministarstvo 
Poljoprivrede, Uprava za veterinarstvo i sigur­
nost hrane 
Danimarca Agenzia danese per i medicinali/Laegemid­
delstyrelsen 
Cfr. autorità responsabile dei medicinali per 
uso umano 
Germania Istituto federale per i farmaci e i dispositivi 
medici/Bundesinstitut für Arzneimittel und 
Medizinprodukte (BfArM) 
Paul-Ehrlich-Institute (PEI), Federal Institute 
for Vaccines and Biomedicines/Paul-Ehrlich- 
Institut (PEI) Bundesinstitut für Impfstoffe 
und biomedizinische Arzneimittel 
Ministero federale della Sanità/Bundesmini­
sterium für Gesundheit (BMG)/Zentralstelle 
der Länder für Gesundheitsschutz bei Arz­
neimitteln und Medizinprodukten (ZLG) (1) 
Ufficio federale per la tutela dei consumatori 
e la sicurezza alimentare/Bundesamt für Ver­
braucherschutz und Lebensmittelsicherheit 
(BVL) 
Ministero federale dell'Alimentazione e dell'a­
gricoltura, Bundesministerium für Ernährung 
und Landwirtschaft 
4.3.2017 L 58/46 Gazzetta ufficiale dell'Unione europea IT     
Paese Per i medicinali per uso umano Per i medicinali per uso veterinario 
Estonia Agenzia statale per i medicinali/Ravimiamet Cfr. autorità responsabile dei medicinali per 
uso umano 
Grecia Agenzia nazionale per i medicinali/Ethnikos 
Organismos Farmakon (EOF) — (ΕΘΝΙΚΟΣ 
ΟΡΓΑΝΙΣΜΟΣ ΦΑΡΜΑΚΩΝ)] 
Cfr. autorità responsabile dei medicinali per 
uso umano 
Spagna Agenzia spagnola per i medicinali e i disposi­
tivi medici/Agencia Española de Medicamen­
tos y Productos Sanitarios (2) 
Cfr. autorità responsabile dei medicinali per 
uso umano 
Finlandia Agenzia finlandese per i medicinali/Lääkea­
lan turvallisuus- ja kehittämiskeskus (FIMEA) 
Cfr. autorità responsabile dei medicinali per 
uso umano 
Francia Agenzia nazionale francese per la sicurezza 
dei medicinali e dei prodotti sanitari/Agence 
nationale de sécurité du médicament et des 
produits de santé (ANSM) 
Agenzia francese per la sicurezza alimentare, 
ambientale e sul lavoro — Agenzia nazionale 
per i medicinali per uso veterinario/ Agence Na­
tionale de Sécurité Sanitaire de l'alimentation, 
de l'environnement et du travail-Agence Na­
tionale du Médicament Vétérinaire (Anses- 
ANMV) 
Ungheria Országos Gyógyszerészeti és Élelmezés- 
egészségügyi Intézet/Istituto nazionale di far­
macia e nutrizione 
Ufficio nazionale per la sicurezza della catena 
alimentare, Direzione dei medicinali veteri­
nari/Nemzeti Élelmiszerlánc-biztonsági Hiva­
tal, Állatgyógyászati Termékek Igazgatósága 
(ÁTI) 
Irlanda Autorità per la regolamentazione dei pro­
dotti sanitari (HPRA) 
Cfr. autorità responsabile dei medicinali per 
uso umano 
Italia Agenzia Italiana del Farmaco Direzione generale della sanità animale e dei 
farmaci veterinari 
Ministero della Salute, Direzione Generale 
della Sanità Animale e dei Farmaci Veterinari 
Lettonia Agenzia statale per i medicinali/Zāļu valsts 
aģentūra 
Servizio alimentare e veterinario — Diparti­
mento di valutazione e registrazione/Pārtikas 
un veterinārā dienesta Novērtēšanas un reģi­
strācijas departaments 
Lituania Agenzia statale per il controllo dei medici­
nali/Valstybinė vaistų kontrolės tarnyba 
Servizio statale alimentare e veterinario/Val­
stybinės maisto ir veterinarijos tarnyba 
Lussemburgo Minìstere de la Santé, Division de la Pharma­
cie et des Médicaments 
Cfr. autorità responsabile dei medicinali per 
uso umano 
Malta Autorità di regolamentazione per i medici­
nali 
Sezione per i medicinali veterinari e i mangimi 
(VMANS) — Direzione della regolamenta­
zione veterinaria (VRD) facente capo al Di­
partimento per la regolamentazione veterina­
ria e fitosanitaria (VPRD) 
4.3.2017 L 58/47 Gazzetta ufficiale dell'Unione europea IT     
Paese Per i medicinali per uso umano Per i medicinali per uso veterinario 
Paesi Bassi Ispettorato sanitario/Inspectie voor de Ge­
zondheidszorg (IGZ) 
Commissione di valutazione dei medicinali/ 
Bureau Diergeneesmiddelen, College ter 
Beoordeling van Geneesmiddelen (CBG)/ 
Polonia Ispettorato farmaceutico centrale/Główny In­
spektorat Farmaceutyczny (GIF)/ 
Cfr. autorità responsabile dei medicinali per 
uso umano 
Portogallo Autorità nazionale per i medicinali ed i pro­
dotti sanitari/INFARMED, I.P Autoridade Na­
cional do Medicamento e Produtos de 
Saúde, I.P 
Direzione generale alimentare e veterinaria/ 
DGAV — Direção Geral de Alimentação e Ve­
terinária (PT) 
Romania Agenzia nazionale per i medicinali e i dispo­
sitivi medici/Agenţia Naţională a Medicamen­
tului şi a Dispozitivelor Medicale 
Autorità nazionale per la sanità animale e la 
sicurezza alimentare/Autoritatea Naţională 
Sanitară Veterinară şi pentru Siguranţa Ali­
mentelor 
Svezia Agenzia per i prodotti medicinali/Läkeme­
delsverket 
Cfr. autorità responsabile dei medicinali per 
uso umano 
Slovenia Agenzia per i medicinali e i dispositivi me­
dici della Repubblica di Slovenia/Javna agen­
cija Republike Slovenije za zdravila in medi­
cinske pripomočke (JAZMP) 
Cfr. autorità responsabile dei medicinali per 
uso umano 
Repubblica slovacca 
(Slovacchia) 
Istituto statale per il controllo dei medici­
nali/Štátny ústav pre kontrolu liečiv (ŠÚKL) 
Istituto per il controllo statale dei prodotti 
biologici veterinari e dei medicinali/Ústav 
štátnej kontroly veterinárnych biopreparátov 
a liečiv (USKVBL) 
Regno Unito Agenzia per la regolamentazione dei medici­
nali e dei prodotti sanitari 
Direzione per i medicinali veterinari 
(1) Ai fini del presente allegato e fatta salva la ripartizione interna delle competenze in Germania per le questioni che rientrano nell'am­
bito di applicazione del presente allegato, ZLG si intende riferito a tutte le autorità competenti dei Länder che rilasciano documenti 
relativi alle BPF e svolgono ispezioni farmaceutiche. 
(2) Ai fini del presente allegato e fatta salva la ripartizione interna delle competenze in Spagna per le questioni che rientrano nell'am­
bito di applicazione del presente allegato, Agencia Española de Medicamentos y Productos Sanitarios si intende riferita a tutte le 
autorità regionali competenti che rilasciano documenti relativi alle BPF e svolgono ispezioni farmaceutiche.   
4.3.2017 L 58/48 Gazzetta ufficiale dell'Unione europea IT     
Appendice 3 
ELENCO DEI PRODOTTI CONTEMPLATI DALL'ALLEGATO 
Riconoscendo che definizioni precise dei medicinali e dei farmaci si trovano nelle disposizioni legislative, regolamentari 
ed amministrative di cui all'appendice 1, si riporta di seguito un elenco indicativo dei prodotti contemplati dall'allegato. 
Esso si applica ai centri di lavorazione, imballaggio, prova e sterilizzazione, compresi i centri che svolgono tali funzioni 
su contratto:  
1. medicinali per uso umano, finiti e immessi in commercio in diversi formati farmaceutici quali compresse, capsule, 
pomate e prodotti iniettabili, tra cui: 
a)  gas medicinali; 
b)  prodotti radiofarmaceutici o prodotti biologici radioattivi; 
c)  prodotti a base di erbe (botanici) (*) e 
d)  prodotti omeopatici;  
2. prodotti biologici immessi in commercio: 
a)  vaccini per uso umano (**); 
b)  medicinali derivati dal plasma (**); 
c)  prodotti biologici terapeutici derivati da un procedimento biotecnologico, e 
d)  prodotti allergenici;  
3. materiali in lavorazione (per gli Stati Uniti, quali definiti nel diritto statunitense) e prodotti intermedi (per l'Unione 
europea, quali definiti nella normativa dell'UE);  
4. ingredienti farmaceutici attivi o principi attivi sfusi;  
5. prodotti in fase di sperimentazione (materiale per sperimentazione clinica) (***) e  
6. prodotti veterinari (**): 
a)  medicinali per uso veterinario, compresi i farmaci soggetti o non soggetti a prescrizione, esclusi i prodotti 
immunologici per uso veterinario; 
b)  premiscele per la preparazione di mangimi veterinari medicati (UE), articoli medicati tipo A per la preparazione di 
mangimi veterinari medicati (USA);  
(*) Contemplati nella misura in cui siano disciplinati come farmaci dalla FDA e come medicinali dall'UE. 
(**) Tali prodotti sono contemplati dal presente allegato soltanto nella misura in cui il comitato misto settoriale decida 
di inserirveli a norma dell'articolo 20. 
(***) Per quanto riguarda i medicinali in fase di sperimentazione la FDA non svolge ispezioni di routine sulle BPF. 
Informazioni relative alle ispezioni su questi prodotti saranno fornite se disponibili e qualora le risorse lo 
consentano. Tali prodotti sono contemplati dal presente allegato soltanto nella misura in cui il comitato misto 
settoriale decida di inserirveli.  
4.3.2017 L 58/49 Gazzetta ufficiale dell'Unione europea IT     
Appendice 4 
CRITERI E PROCEDURA PER LE VALUTAZIONI EFFETTUATE A NORMA DEL PRESENTE ALLEGATO  
I. CRITERI PER LE VALUTAZIONI EFFETTUATE A NORMA DEL PRESENTE ALLEGATO 
Ai fini del riconoscimento di un'autorità elencata nell'appendice 2 ciascuna parte applicherà i seguenti criteri: 
i)  l'autorità è dotata dell'autorità giuridica e regolamentare per svolgere ispezioni in base alle norme in materia di 
BPF (secondo quanto definito all'articolo 1); 
ii)  l'autorità gestisce eticamente il conflitto di interessi; 
iii)  l'autorità ha la capacità di valutare i rischi e di attenuarli; 
iv)  l'autorità mantiene un'adeguata supervisione sui centri di fabbricazione di sua competenza; 
v)  l'autorità dispone di risorse sufficienti e le utilizza; 
vi)  l'autorità dispone di ispettori formati e qualificati, dotati delle competenze e delle conoscenze necessarie ad 
individuare le prassi di fabbricazione che possono arrecare danno ai pazienti; 
vii)  l'autorità dispone degli strumenti necessari per intervenire per proteggere la popolazione da un danno causato 
da farmaci o medicinali di qualità scadente.  
II. PROCEDURE PER LE VALUTAZIONI EFFETTUATE A NORMA DEL PRESENTE ALLEGATO 
A.  Valutazione delle autorità dell'UE da parte della FDA 
1.  Per ottenere una valutazione della competenza di un'autorità elencata nell'appendice 2, prima che la FDA 
inizi una valutazione ciascuna autorità degli Stati membri presenta un fascicolo per la valutazione della 
competenza contenente i seguenti documenti: 
i)  la versione finale di un rapporto di una verifica effettuata conformemente al programma comune di 
verifica, ai fini della quale la FDA è stata avvisata con tre mesi di anticipo per intervenire in qualità di 
osservatore e che contiene il rapporto completo dell'ispezione osservata, le relative misure correttive e 
tutti i documenti citati dai revisori nella relazione per quanto riguarda gli indicatori che la FDA ha 
individuato come essenziali ai fini della valutazione nella lista di controllo del programma comune di 
verifica, nonché per quanto riguarda gli indicatori per i quali l'autorità era tenuta a proporre un'azione 
correttiva e preventiva; 
ii)  un questionario sui conflitti di interesse compilato, elaborato dalla FDA e firmato da un responsabile 
dell'autorità; 
iii)  un totale di quattro rapporti di ispezione, compreso il rapporto delle ispezioni osservate nel corso del 
programma comune di verifica; 
iv)  le procedure operative standard o una descrizione del modo in cui l'autorità completa i rapporti di 
ispezione; 
v)  le procedure operative standard relative alla formazione e alla qualificazione degli ispettori, 
comprensive di fascicoli di formazione per tutti gli ispettori che hanno svolto le ispezioni di cui ai 
rapporti forniti alla FDA [a norma del punto iii)], e 
vi)  il suo più recente censimento dei centri di fabbricazione situati nel suo territorio e di competenza 
dell'autorità, compreso il tipo di centro di fabbricazione dei prodotti contemplati dal presente allegato 
e, su richiesta, la compilazione di una tabella fornita dalla FDA indicante i tipi di centri di fabbri­
cazione. 
2.  Nel corso di una valutazione della competenza la FDA può chiedere all'autorità di uno Stato membro 
ulteriori informazioni o ulteriori chiarimenti. 
4.3.2017 L 58/50 Gazzetta ufficiale dell'Unione europea IT     
3.  La FDA può derogare all'obbligo di presentare alcune delle informazioni elencate al punto II.A.1 e può 
chiedere all'autorità dello Stato membro informazioni alternative. La decisione di derogare all'obbligo di 
presentare alcuni dei documenti di valutazione verrà adottata dalla FDA caso per caso. 
4.  Una volta che l'autorità dello Stato membro abbia presentato tutte le informazioni necessarie di cui al 
punto II.A, la FDA sottoporrà tali informazioni alla traduzione ufficiale in inglese entro un termine 
ragionevole. La FDA completerà le valutazioni e adotterà una decisione sulla determinerà la competenza 
dell'autorità dello Stato membro entro 70 giorni di calendario dalla data in cui la FDA riceve la traduzione 
di tutte le informazioni necessarie di cui al paragrafo II.A riguardanti l'autorità dello Stato membro. La 
FDA costituirà due gruppi di valutazione della competenza; in ogni momento essa può pertanto valutare 
due autorità degli Stati membri. 
B.  Valutazione della FDA da parte dell'UE 
L'UE effettuerà la sua valutazione della FDA in base: 
i)  all'esecuzione di una verifica in linea con gli elementi del programma comune di verifica, tenendo conto 
delle verifiche effettuate nel quadro della convenzione/del regime per le ispezioni farmaceutiche (Pharma­
ceutical Inspection Convention/Scheme — PIC/S) e delle verifiche effettuate nel quadro dell'articolo 111 ter, 
paragrafo 1, della direttiva 2001/83/CE; 
ii)  ad una valutazione dell'equivalenza dei requisiti legislativi e regolamentari in materia di BPF. 
C.  Nuova valutazione delle autorità 
Nel caso in cui una parte che effettua la valutazione emetta una decisione negativa o decreti la sospensione di 
un'autorità dell'altra parte, essa può sottoporre tale autorità a una nuova valutazione. La nuova valutazione 
verte sui motivi della decisione negativa o della sospensione.  
III. MANTENIMENTO DEL RICONOSCIMENTO 
Al fine di mantenere il riconoscimento l'autorità deve continuare a soddisfare i criteri di cui al punto I.A ed essere 
oggetto delle attività di monitoraggio di cui all'articolo 12; per quanto riguarda le autorità degli Stati membri la FDA 
dispone che il monitoraggio sia effettuato attraverso un programma di verifiche, secondo il quale ciascuna autorità 
riconosciuta di uno Stato membro deve essere oggetto di una verifica (cui la FDA ha la possibilità di partecipare 
come osservatore) ogni cinque o sei anni. Nel caso in cui un'autorità non sia stata oggetto di una verifica per un 
periodo di sei anni, l'altra parte ha il diritto di procedere alla verifica di tale autorità.  
4.3.2017 L 58/51 Gazzetta ufficiale dell'Unione europea IT     
Appendice 5 
CALENDARIO DI VALUTAZIONE INIZIALE DELLE AUTORITÀ DEGLI STATI MEMBRI  
1. Le autorità degli Stati membri responsabili dei medicinali per uso umano elencate nell'appendice 2 presentano 
fascicoli completi per la valutazione della competenza contenenti le informazioni di cui all'appendice 4, punto II.A.1, 
secondo il seguente calendario: 
—  entro il 1o gennaio 2017: fascicoli per la valutazione della competenza di quattro autorità degli Stati membri; 
—  entro il 15 febbraio 2017: fascicoli per la valutazione della competenza di altre tre autorità degli Stati membri; 
—  entro il 1o aprile 2017: fascicoli per la valutazione della competenza di altre due autorità degli Stati membri; 
—  entro il 15 maggio 2017: fascicoli per la valutazione della competenza di altre due autorità degli Stati membri; 
—  entro il 15 settembre 2017: fascicoli per la valutazione della competenza di altre due autorità degli Stati membri; 
—  entro il 15 dicembre 2017: fascicoli per la valutazione della competenza di altre quattro autorità degli Stati 
membri; 
—  entro il 15 marzo 2018: fascicoli per la valutazione della competenza di altre quattro autorità degli Stati membri; 
—  entro il 15 giugno 2018: fascicoli per la valutazione della competenza di altre sette autorità degli Stati membri.  
2. La FDA completa le valutazioni effettuate a norma del presente allegato delle autorità degli Stati membri responsabili 
dei medicinali per uso umano elencate nell'appendice 2 conformemente al punto II.A.4 e secondo il calendario che 
segue, purché essa riceva fascicoli completi per la valutazione della competenza di tali autorità contenenti le 
informazioni di cui all'appendice 4, punto II.A.1, secondo il calendario di cui al paragrafo 1: 
—  1o novembre 2017: otto valutazioni; 
—  1o marzo 2018: quattro valutazioni supplementari; 
—  1o giugno 2018: due valutazioni supplementari; 
—  1o dicembre 2018: sei valutazioni supplementari; 
—  15 luglio 2019: otto valutazioni supplementari.  
3. Per ciascuna autorità degli Stati membri: 
a)  l'UE presenta un rapporto finale di verifica alla FDA entro 60 giorni prima della data prevista per la presentazione 
del fascicolo per la valutazione della competenza dell'autorità; 
b)  la FDA fornisce all'autorità una versione finale della lista di controllo del fascicolo per la valutazione della 
competenza entro 20 giorni dal ricevimento del rapporto di verifica; 
c)  l'autorità presenta alla FDA il fascicolo per la valutazione della competenza entro 40 giorni dal ricevimento della 
lista di controllo del fascicolo per la valutazione della competenza.  
4.3.2017 L 58/52 Gazzetta ufficiale dell'Unione europea IT     

 
IT    IT 
 
 
 
COMMISSIONE 
EUROPEA  
Bruxelles, 3.3.2017  
COM(2017) 109 final 
  
RELAZIONE DELLA COMMISSIONE AL PARLAMENTO EUROPEO E AL 
CONSIGLIO 
sull'applicazione del regolamento (CE) n. 1185/2009 del Parlamento europeo e del 
Consiglio relativo alle statistiche sui pesticidi 
 
 
2 
 
1. INTRODUZIONE 
Il regolamento (CE) n. 1185/2009 del Parlamento europeo e del Consiglio relativo alle 
statistiche sui pesticidi
1
 (in appresso "il regolamento") stabilisce all'articolo 7 che: 
"Ogni cinque anni la Commissione trasmette al Parlamento europeo e al Consiglio una 
relazione sull'applicazione del presente regolamento. Tale relazione valuta in particolare la 
qualità dei dati trasmessi, di cui all'articolo 4, i metodi di raccolta dei dati, l'onere gravante 
su imprese, aziende agricole e amministrazioni nazionali e l'utilità di tali statistiche nel 
contesto della strategia tematica per l'impiego sostenibile dei pesticidi, in particolare per 
quanto riguarda gli obiettivi enunciati all'articolo 1. Se del caso, contiene proposte miranti a 
migliorare ulteriormente la qualità dei dati e i metodi di raccolta dei dati, perfezionando la 
copertura e la comparabilità dei dati e riducendo gli oneri che gravano su imprese, aziende 
agricole e amministrazioni nazionali. La prima relazione è trasmessa entro il 
31 dicembre 2016." 
 
2. COPERTURA E CONTENUTO 
A norma dell'articolo 2, lettera a), del regolamento per pesticidi si intendono i prodotti 
fitosanitari quali definiti all'articolo 2, paragrafo 1, del regolamento (CE) n. 1107/20092 o i 
biocidi quali definiti all'articolo 2, paragrafo 1, della direttiva 98/8/CE3. Ai sensi del 
regolamento gli Stati membri sono tenuti a trasmettere annualmente alla Commissione i dati 
statistici sui pesticidi immessi sul mercato ogni anno (statistiche sulle vendite di pesticidi). 
Inoltre, essi sono tenuti a fornire statistiche sui pesticidi impiegati in agricoltura (statistiche 
sugli usi dei pesticidi) per periodi quinquennali. I dati dovrebbero contenere dati riservati. Gli 
Stati membri devono inoltre inviare alla Commissione relazioni sulla qualità dei dati 
trasmessi e, a sua volta, la Commissione è tenuta a valutare la qualità di tali dati. 
 
2.1. Statistiche sulle vendite di pesticidi 
Per i pesticidi immessi sul mercato il periodo di riferimento è l'anno civile. Il primo periodo 
di riferimento è stato il secondo anno civile successivo al 30 dicembre 2009. I dati devono 
essere trasmessi entro 12 mesi dalla fine dell'anno di riferimento e le relazioni sulla qualità 
entro i successivi 3 mesi. I dati e le relazioni sulla qualità trasmessi finora coprono gli anni di 
riferimento dal 2011 al 2014 incluso. 
 
                                                            
1 GU L 324 del 10.12.2009, pag. 4. 
2  Regolamento (CE) n. 1107/2009 del Parlamento europeo e del Consiglio, del 21 ottobre 2009, relativo 
all'immissione sul mercato dei prodotti fitosanitari e che abroga le direttive del Consiglio 79/117/CEE e 
91/414/CEE (GU L 309 del 24.11.2009, pag. 1). 
3  GU L 123 del 24.4.1998, pag. 1. Va osservato che la direttiva 98/8/CE è stata abrogata con effetto dal 
1° settembre 2013 dal regolamento (UE) n. 528/2012 del Parlamento europeo e del Consiglio, del 
22 maggio 2012, relativo alla messa a disposizione sul mercato e all'uso dei biocidi (GU L 167 del 
27.6.2012, pag. 1). 
I riferimenti alla direttiva abrogata si intendono fatti al regolamento (UE) n. 528/2012. 
 
3 
 
2.2. Statistiche sugli usi dei pesticidi 
Per le statistiche sugli usi agricoli dei pesticidi il periodo di riferimento deve essere un 
periodo massimo di 12 mesi nell'arco di ciascun periodo quinquennale. Il primo periodo 
quinquennale ha avuto inizio dal primo anno civile successivo al 30 dicembre 2009. La 
trasmissione dei dati e delle relazioni sulla qualità è prevista entro 12 mesi dalla fine di 
ciascun periodo quinquennale. La trasmissione dei dati e delle relazioni sulla qualità relativi 
al primo periodo quinquennale (anni di riferimento dal 2011 al 2014 incluso) è stata quindi 
completata nel dicembre 2015. 
 
Per entrambi i set di dati la Commissione (Eurostat) deve procedere all'aggregazione dei dati 
prima della pubblicazione, assicurandosi di tutelare i dati riservati trasmessi dagli Stati 
membri. Ciò significa che la Commissione (Eurostat) non può fornire dati statistici su singole 
sostanze attive. 
 
Nelle sezioni che seguono è presentata una valutazione globale della qualità dei dati trasmessi 
dagli Stati membri sulle vendite di pesticidi. Tale valutazione si fonda sulle relazioni sulla 
qualità trasmesse dagli Stati membri a norma dell'articolo 4 del regolamento. I criteri di 
qualità applicati sono enumerati all'articolo 12, paragrafo 1, Qualità statistica del 
regolamento (CE) n. 223/2009
4
. Per le statistiche sugli usi dei pesticidi, non essendo ancora 
stata completata la convalida delle relative relazioni sulla qualità, non si procede in questa 
sede alla loro analisi. 
 
2.3. Fonti e metodi di rilevazione dei dati 
Per la maggior parte dei 28 Stati membri, oltre alla Norvegia, tutti i dati primari sulle vendite 
di pesticidi sono ricavati da fonti amministrative per le quali la rilevazione è obbligatoria ai 
sensi di legge. Tutti i paesi, ad eccezione di Danimarca, Slovenia e Norvegia, considerano 
riservate tutte le informazioni relative ai singoli rispondenti. La maggior parte dei paesi non 
dispone di banche dati pubbliche e i dati aggregati sono generalmente disponibili nelle 
pubblicazioni statistiche e/o su pagine web. In Belgio e in Norvegia i dati individuali sono 
disponibili su richiesta. In virtù della deroga prevista per la Svizzera, per tale paese non sono 
disponibili relazioni sulla qualità. Per maggiori informazioni si rinvia all'allegato I. 
 
2.4. Qualità dei dati trasmessi 
Tutti gli Stati membri, la Svizzera e la Norvegia rispettano le prescrizioni in tema di 
copertura e tempestività dei dati. La maggior parte dei paesi fornisce puntualmente i rispettivi 
                                                            
4  Regolamento (CE) n. 223/2009 del Parlamento europeo e del Consiglio, dell'11 marzo 2009, relativo 
alle statistiche europee e che abroga il regolamento (CE, Euratom) n. 1101/2008 del Parlamento 
europeo e del Consiglio, relativo alla trasmissione all'Istituto statistico delle Comunità europee di dati 
statistici protetti dal segreto, il regolamento (CE) n. 322/97 del Consiglio, relativo alle statistiche 
comunitarie, e la decisione 89/382/CEE, Euratom del Consiglio, che istituisce un comitato del 
programma statistico delle Comunità europee (GU L 87 del 31.3.2009, pag. 164). 
 
4 
 
set di dati e mostra uno spirito di buona collaborazione quando siano necessari ulteriori 
controlli o correzioni. 
 
Per quanto riguarda l'accuratezza, l'attendibilità e la comparabilità, la maggior parte dei paesi 
ha dichiarato che, poiché i dati primari sulle vendite di pesticidi provengono da fonti 
amministrative o dai titolari dell'autorizzazione, essi considerano accurati i dati forniti. Gli 
errori di campionamento inoltre non hanno rilevanza, poiché sono stati rilevati soltanto gli 
effettivi valori amministrativi e non si è fatto ricorso a stime o a campioni. Sono stati tuttavia 
utilizzati metodi di rilevazione dei dati differenti. 
 
La Commissione conclude pertanto che tutti i dati primari sulle vendite di pesticidi sono 
accurati e attendibili, dal momento che non si è proceduto a calcoli o stime dei valori che le 
statistiche avevano il compito di misurare. Di conseguenza, anche i dati aggregati sulle 
vendite di pesticidi sono considerati accurati e attendibili. 
 
In generale, la maggior parte dei paesi ha riferito di aver adottato le seguenti precauzioni per 
garantire la necessaria qualità statistica dei rispettivi dati: 
• frequente revisione e aggiornamento dei questionari; 
• presa in considerazione dei problemi segnalati e delle raccomandazioni formulate 
dai rispondenti negli anni precedenti; 
• utilizzo di un elenco completo di prodotti autorizzati; 
• applicazione di processi interni di controllo della qualità; 
• conservazione in ambienti sicuri dei dati protetti dal segreto statistico. 
 
I dati sulle vendite di pesticidi forniscono una buona stima della qualità dei quantitativi totali 
di pesticidi immessi sul mercato su base nazionale. Essi evidenziano le tendenze in materia di 
nuovi tipi di pesticidi, di quantità di prodotti nel tempo e dei conseguenti rischi per l'uomo e 
per l'ambiente. Tali stime potrebbero essere migliorate in futuro se fosse operata una 
distinzione tra autorizzazioni professionali e "per la casa e il giardino" (ossia per scopi 
rispettivamente agricoli e non agricoli). Potrebbero anche essere previsti controlli 
supplementari sulla qualità dei dati per i volumi di scorte rimanenti. Per maggiori 
informazioni si rinvia all'allegato II. 
 
3. PERTINENZA — UTILITÀ E DIFFUSIONE DEI DATI STATISTICI 
3.1. Informazioni ricevute dalle parti interessate 
Dalle consultazioni con le agenzie e i servizi competenti della Commissione sono emersi i 
seguenti punti importanti: 
 
 Qualsiasi normativa in materia di statistiche sui pesticidi dovrebbe tener conto degli 
indicatori di rischio armonizzati, che la Commissione è tenuta a formulare a norma 
 
5 
 
dell'articolo 15 della direttiva sull'utilizzo sostenibile dei pesticidi5, e dovrebbe 
facilitare il calcolo degli indicatori di rischio "utilizzando i dati statistici rilevati". Il 
compito di rilevare i dati statistici sui pesticidi non può essere considerato come 
completamente disgiunto dal compito di utilizzare questi dati per il calcolo del 
rischio. Sembrerebbe logico che gli indicatori di rischio debbano essere noti prima 
dell'adozione di qualsiasi decisione sui dati da rilevare a questo fine. Si ritiene 
necessario procedere a ulteriori discussioni e gli Stati membri saranno consultati 
anche in seno al gruppo di lavoro sulla direttiva sull'utilizzo sostenibile dei pesticidi. 
 
 Le parti interessate suggeriscono di modificare la legislazione in modo che possano 
essere diffusi dati aggregati a un livello inferiore, in quanto potrebbero essere 
necessari per il calcolo degli indicatori di rischio. È stata riconosciuta la difficoltà di 
rilevare dati significativi sugli usi dei pesticidi da parte degli agricoltori (così come 
sono stati riconosciuti i costi che ciò comporta per gli Stati membri), come pure la 
difficoltà di giungere a un accordo a livello UE su quali coltivazioni siano pertinenti, 
dato che esse possono variare considerevolmente tra le diverse zone climatiche in 
Europa. 
 
 I pesticidi sono fonte di inquinamento e hanno un impatto diretto in particolare sullo 
stato della biodiversità, sui bacini idrici e sul suolo. Per garantire che il problema 
rappresentato da tale impatto sia affrontato in modo adeguato, è indispensabile che i 
responsabili politici siano in grado di quantificare il rischio e il livello di 
inquinamento da pesticidi. Ciò contribuirebbe anche a una migliore applicazione degli 
attuali strumenti di politica ambientale e aiuterebbe a individuare le lacune politiche 
che impediscono di affrontare il nodo della pressione dei pesticidi sull'ambiente. 
Attualmente le politiche che necessitano di dati in proposito sono la strategia dell'UE 
in materia di biodiversità fino al 2020, la politica agricola comune (PAC), la direttiva 
quadro sulle acque e la strategia tematica per la protezione del suolo.  
 
 Le statistiche sui pesticidi sono troppo aggregate per permettere una efficace 
valutazione dei rischi ambientali. Una solida analisi degli effetti dell'applicazione dei 
pesticidi sugli ecosistemi richiederebbe dati su quali specifiche sostanze attive nei 
pesticidi sono applicate a quali coltivazioni, come pure informazioni sulle tipologie di 
ecosistemi in cui tali coltivazioni sono effettuate. I dati sui pericoli, ossia le proprietà 
(eco)tossicologiche, sono specifici per le sostanze attive. Pertanto, l'unico modo per 
combinare efficacemente i dati sui pericoli con i dati sull'esposizione al fine di 
comprendere i rischi è disporre di dati sulle percentuali di applicazione per 
determinate sostanze attive nei pesticidi per tipologia di coltivazione, superficie ed 
ecosistema. Dovrebbero inoltre essere applicati metodi di valutazione dei rischi 
                                                            
5  Direttiva 2009/128/CE del Parlamento europeo e del Consiglio, del 21 ottobre 2009, che istituisce un 
quadro per l'azione comunitaria ai fini dell'utilizzo sostenibile dei pesticidi (GU L 309 del 24.11.2009, 
pag. 71). 
 
6 
 
cumulativi, al fine di comprendere come le miscele di sostanze attive, antidoti 
agronomici e sinergizzanti interagiscano per generare effetti combinati nei pesticidi.  
 
 Il regolamento non richiede agli Stati membri informazioni in merito alla tipologia di 
ecosistema in cui le sostanze sono applicate. L'impatto delle miscele di sostanze attive 
sull'ecosistema in cui è effettuata una coltivazione dipende dalle caratteristiche di tale 
ecosistema, comprese le caratteristiche tanto biotiche quanto abiotiche. Il progetto di 
"Mappatura e valutazione degli ecosistemi e dei servizi ecosistemici"6 ha definito le 
diverse tipologie di ecosistemi. Tali tipologie potrebbero servire da base per le 
relazioni degli Stati membri sull'applicazione dei pesticidi per tipologia di ecosistema 
e arricchire la nostra conoscenza dei rischi dei pesticidi per l'ambiente. A sostegno 
della valutazione comparativa delle sostanze candidate alla sostituzione a norma 
dell'articolo 50 del regolamento (CE) n. 1107/2009, relativo all'immissione sul 
mercato dei prodotti fitosanitari, è necessaria una solida analisi dei rischi per 
l'ambiente connessi ai pesticidi. Ciò non è possibile con i dati attualmente disponibili. 
 
 Se fossero disponibili a un livello sufficientemente dettagliato, le statistiche sui 
pesticidi potrebbero rivelarsi estremamente utili per effettuare valutazioni 
retrospettive dei rischi degli effettivi livelli di rischio per la salute umana e animale e 
per l'ambiente attesi dall'uso globale di pesticidi nell'UE. Ciò consentirebbe la stima 
delle tendenze in base al rischio, a integrazione di quelle sulle vendite. Poiché 
ciascuna sostanza attiva nei pesticidi presenta tossicità e probabilità di esposizione 
differenti, le tendenze in base al rischio per la salute umana e animale e i diversi 
gruppi di organismi non bersaglio potrebbero essere molto utili per sostenere le 
politiche dell'UE in materia di sanità pubblica, protezione dei consumatori, salute 
degli animali e protezione dell'ambiente. Tali analisi integrerebbero le valutazioni 
annuali del rischio per i consumatori a partire dai livelli di residui di pesticidi 
monitorati dagli Stati membri. 
 
 Un compromesso tra riservatezza e pertinenza o utilità dei dati potrebbe essere trovato 
studiando varie opzioni di aggregazione, ad esempio sulla base della tossicità e dei 
modi d'uso. Si propone, di conseguenza, che prosegua il dialogo tra i servizi della 
Commissione, le agenzie e gli altri attori interessati al fine di vagliare le opzioni che 
potrebbero contribuire a massimizzare la pertinenza e l'utilità dei dati in futuro. 
 
3.2. Studi sugli usi non agricoli dei pesticidi  
Il settore professionale in cui l'impiego di pesticidi appare più ovvio e probabilmente più 
ampio è quello dell'agricoltura. Anche altri utilizzatori professionali o amatoriali possono 
tuttavia contribuire in modo più o meno rilevante a determinare l'ammontare totale di 
pesticidi impiegati. Un confronto tra i quantitativi di pesticidi utilizzati in agricoltura e i 
quantitativi globalmente immessi sul mercato è previsto nella relazione sulla qualità che 
                                                            
6  http://biodiversity.europa.eu/maes. 
 
7 
 
accompagnerà i dati sugli usi agricoli dei pesticidi. Il regolamento comprende sia le 
statistiche annuali sull'immissione sul mercato dei pesticidi sia le statistiche sugli usi agricoli 
dei pesticidi. Tra questi due set di dati non c'è coerenza, poiché mancano informazioni sui 
pesticidi destinati a usi non agricoli. Ciò è stato osservato anche nel corso dei negoziati 
precedenti l'approvazione del regolamento, con l'aggiunta di un trattino nella sezione 6 
(Relazione sulla qualità) dell'allegato II del regolamento: "- una descrizione sintetica degli 
usi non agricoli dei pesticidi recensiti nel contesto degli studi pilota disposti dalla 
Commissione". 
 
Diagramma 1. Panoramica dei diversi usi di pesticidi 
 
 
 
 
 
Nel 2011 la Commissione ha concesso sovvenzioni per studi pilota diretti a stimare gli usi 
non agricoli sia commerciali che non commerciali dei pesticidi. Cinque paesi (Belgio, Italia, 
Lituania, Lettonia e Romania) hanno richiesto tali sovvenzioni. La Commissione è anche 
informata che analoghi studi sono stati condotti nei Paesi Bassi e nel Regno Unito. 
 
Gli studi pilota si sono occupati in particolare di settori quali: 
- aree verdi o giardini, zone di ricreazione all'aria aperta; 
- aree e strutture sportive e per il tempo libero; 
- ferrovie; 
- strade e autostrade; 
- aeroporti e porti marittimi; 
- siti archeologici; 
- orticoltori/agricoltori non professionisti; 
- foreste demaniali; 
- parchi e giardini; 
- altro. 
 
I principali insegnamenti tratti da iniziative precedenti e dagli studi pilota sono i seguenti: 
1. tra gli Stati membri o addirittura tra le regioni nazionali vi è un'enorme varietà di 
modelli di usi non agricoli dei pesticidi; 
Tutti gli usi di pesticidi 
Usi professionali  Usi non professionali 
Usi agricoli Usi non agricoli 
 
8 
 
2. possono essere individuati i settori di utilizzo prevalenti, che sono comuni alla 
maggior parte degli Stati membri; 
3. un elenco limitato di sostanze attive è associata agli usi prevalenti; 
4. i diversi settori di utilizzo richiedono metodi di rilevazione dei dati differenti o 
una combinazione di metodi differenti. 
 
A parte l'evidente diversità delle situazioni nazionali o regionali, alcuni importanti settori 
sono comuni a tutti gli Stati membri e dovrebbero servire da base per tutte le indagini sugli 
usi dei pesticidi nei settori non agricoli. Si tratta di: 
1. zone residenziali (compresi la casa & il giardinaggio); 
2. aree pubbliche (compresi i campi da golf); 
3. zone industriali; 
4. infrastrutture; 
5. aree boschive. 
 
La copertura di questi settori di attività dovrebbe essere prioritaria e dovrebbe servire da base 
per comparare le statistiche sugli usi non agricoli dei pesticidi tra Stati membri o regioni. 
 
3.3. Estensione dell'ambito di applicazione del regolamento 
Il considerando 5 del regolamento anticipa che il suo ambito di applicazione sarà esteso onde 
coprire pure i biocidi. Nella sua relazione7 sull'uso sostenibile dei biocidi, la Commissione ha 
affermato di non ritenere opportuno semplicemente estendere ai biocidi il campo di 
applicazione della direttiva sull'utilizzo sostenibile dei pesticidi. Per tale motivo, la 
Commissione ritiene inoltre che non sia necessario estendere il campo di applicazione del 
regolamento ai biocidi, anche se questa era l'intenzione iniziale. 
 
4. COSTI E ONERI 
I costi e gli oneri amministrativi delle indagini dipendono in larga misura dal metodo di 
indagine scelto. 
 
In molti Stati membri le statistiche sulle vendite di pesticidi si basano sui dati 
amministrativi delle autorità responsabili in materia di pesticidi o dei titolari 
dell'autorizzazione (cfr. allegato I). Ciò significa che i costi riguardano i contatti con le 
autorità o con i titolari dell'autorizzazione (il cui numero è spesso alquanto limitato) per 
chiedere i dati e la successiva elaborazione di tali dati. Sebbene non in tutti gli Stati membri 
siano disponibili dati precisi, sembra che il numero di giorni lavorativi e i costi effettivi che 
ciò comporta siano nella maggior parte dei casi abbastanza modesti. Anche i costi e gli oneri 
per le unità di rilevazione sembrerebbero ragionevoli poiché i dati richiesti devono essere 
comunque rilevati come previsto dal regolamento (CE) n. 1107/2009.  
                                                            
7 COM (2016) 151 
(http://ec.europa.eu/health/biocides/docs/2016_report_sustainableuse_biocides_en.pdf). 
 
9 
 
 
Per le statistiche sugli usi dei pesticidi le informazioni devono essere rilevate a livello di 
azienda agricola, il che comporta oneri più elevati. Ciò implica la definizione di un campione, 
la preparazione di questionari e l'invio di intervistatori o di lettere nel caso in cui non sia stato 
sviluppato un sistema di rilevazione elettronica dei dati. I costi totali dipendono in larga 
misura dal metodo scelto, ciò che traspare anche dalle informazioni trasmesse alla 
Commissione. Dalle relazioni non è possibile trarre direttamente conclusioni sui costi 
sostenuti in quanto le informazioni non sono sufficientemente dettagliate per permetterlo.  
 
Come indicato, nella maggior parte dei paesi le informazioni sono fornite direttamente dagli 
agricoltori. A norma del regolamento (CE) n. 1107/2009, gli utilizzatori professionali 
(agricoltori o imprenditori) devono tenere una contabilità degli usi di pesticidi. Ciò significa 
che gli agricoltori dovrebbero disporre facilmente di dette informazioni per rispondere 
all'intervistatore o compilare il questionario. Questo è quanto emerge dalle relazioni sulla 
qualità, secondo le quali nelle aziende agricole per completare le indagini è necessario in 
molti casi un periodo di tempo limitato: da 15 minuti a circa 2 ore per indagine (ogni 5 anni). 
 
5. L'ESPERIENZA ACQUISITA NEI PRIMI CINQUE ANNI 
I dati sulle vendite di pesticidi sono trasmessi annualmente dal dicembre 2012 (dati 
del 2011). Nonostante alcuni problemi tecnici iniziali in seno alla Commissione, i processi 
sono ormai consolidati e i meccanismi rodati. I primi dati sugli usi agricoli dei pesticidi sono 
stati trasmessi alla Commissione alla fine del 2015. Finora, a causa del volume molto elevato 
di dati complessi, non è stato possibile elaborare completamente le informazioni, il che 
significa che esse non sono ancora a disposizione degli utenti. Non è stata pertanto ancora 
effettuata alcuna valutazione della loro utilità. Ciononostante, sono stati osservati alcuni punti 
deboli e sono state formulate le raccomandazioni in appresso. 
 
5.1. Disponibilità di dati dettagliati sui pesticidi 
Il regolamento vieta la divulgazione di dati su singole sostanze attive. L'articolo 3, 
paragrafo 4, recita: "Per motivi di riservatezza, la Commissione (Eurostat) provvede, prima 
della loro pubblicazione, all'aggregazione dei dati secondo le categorie o le classi chimiche 
dei prodotti specificate nell'allegato III, tenendo adeguatamente conto della protezione dei 
dati riservati nei singoli Stati membri. A norma dell'articolo 20 del regolamento (CE) 
n. 223/2009, i dati riservati sono utilizzati dalle autorità nazionali e dalla Commissione 
(Eurostat) esclusivamente a fini statistici." 
 
La Commissione pertanto non può pubblicare i dati su singole sostanze attive. Inoltre, i dati 
aggregati non possono essere divulgati se esiste un rischio diretto o indiretto di 
identificazione delle unità statistiche: è questa la regola generale applicata in ambito statistico 
per tutelare la riservatezza dei dati. 
 
 
10 
 
Se i dati statistici sulle vendite fossero rilevati presso i rivenditori al dettaglio, il numero di 
unità statistiche sarebbe elevato, il che limiterebbe i timori per la riservatezza dei dati. Risulta 
tuttavia che la maggior parte degli Stati membri rileva i dati direttamente dai titolari 
dell'autorizzazione, sotto forma di dati amministrativi che sono stati trasmessi alle autorità 
competenti in materia di pesticidi o per il tramite di un questionario. Per la maggior parte 
delle sostanze attive, ciò significa che vi è un solo fornitore di dati, il che comporta che le 
informazioni fornite sono riservate. Poiché sono numerose le classi che comprendono solo 
poche sostanze o il produttore/importatore è in molti casi il medesimo per molte delle 
sostanze del gruppo, risulta di conseguenza riservato anche un numero considerevole di dati a 
livelli di aggregazione più elevati. La Commissione ritiene che la rilevazione in forza del 
regolamento dei dati sulle vendite da parte dei paesi e la loro trasmissione alla Commissione 
siano effettuate con successo. È inoltre del parere che, in generale, la qualità dei dati sia 
buona. Tuttavia, l'applicazione delle norme in materia di riservatezza a una quota sostanziale 
dei dati riduce il valore delle informazioni statistiche fornite agli utenti. Non si può pertanto 
concludere che le esigenze degli utenti siano opportunamente soddisfatte dal regolamento. 
5.2. Statistiche sulle vendite di pesticidi 
La comparazione delle vendite di pesticidi tra i paesi e nel corso degli anni non è semplice a 
causa di fattori esterni (condizioni climatiche, suolo, metodi di produzione, ecc.) che possono 
avere una forte incidenza sui tipi e sui quantitativi di pesticidi necessari. 
 
Il luogo di vendita di un prodotto può non coincidere con quello di effettivo utilizzo e i 
pesticidi possono anche essere venduti direttamente agli agricoltori da venditori al dettaglio 
di paesi confinanti. Pur rappresentando una piccola frazione del totale delle vendite di 
pesticidi, tali quantitativi non sono tuttavia rilevati correttamente nelle statistiche sulle 
vendite. È anche possibile che tra la vendita di pesticidi e il loro impiego intercorra un certo 
lasso di tempo, a seconda che l'acquisto sia stato fatto per alimentare le scorte o per uso 
immediato. 
 
Molti utenti desidererebbero ottenere dati dettagliati sui volumi delle singole sostanze attive 
vendute. Tuttavia, né la Commissione né gli istituti nazionali di statistica possono fornire 
queste informazioni poiché devono rispettare le disposizioni del regolamento e le norme in 
materia di riservatezza. 
 
Come indicato in precedenza, il regolamento è molto restrittivo circa il modo in cui la 
Commissione può diffondere i dati. Tutti i dati devono essere aggregati in classi e gruppi, a 
prescindere dal fatto che siano considerati riservati o meno dagli Stati membri. La 
Commissione inoltre non può discostarsi dalle classi enumerate nell'allegato III del 
regolamento.  
 
Poiché gli utenti sono spesso interessati a determinate sostanze attive o gruppi di sostanze 
diversi dalle classi predefinite, il regolamento potrebbe essere considerato eccessivamente 
restrittivo in quanto non consente di effettuare le opportune analisi. Un buon esempio è 
costituito dal recente dibattito sui neonicotinoidi, il gruppo di pesticidi potenzialmente in 
 
11 
 
grado di causare danni alle api. Le sostanze attive in questione non rientrano tutte nelle stesse 
classi chimiche dell'allegato III, il che significa che la Commissione non è stata in grado di 
fornire tutti i dati pertinenti ai responsabili politici.  
 
Il regolamento stabilisce che l'unica unità di misura da usare è il peso, ma i pesticidi biologici 
non dovrebbero essere espressi in peso bensì in "unità formanti colonie". Ciò crea problemi 
sia per i fornitori di dati sia per gli utenti, in quanto i dati forniti non hanno senso o devono 
essere trasformati prima della trasmissione dei dati e del loro uso. È necessario che tale 
questione prettamente tecnica sia ulteriormente approfondita. 
 
5.3. Statistiche sugli usi dei pesticidi 
Il regolamento stabilisce che, per le statistiche sugli usi agricoli dei pesticidi, ciascuno Stato 
membro definisca una selezione delle coltivazioni da coprire nel periodo quinquennale di 
riferimento che sia rappresentativa delle coltivazioni di tale Stato membro e delle sostanze 
utilizzate. Nel selezionare le coltivazioni va tenuto conto delle coltivazioni di maggiore 
interesse per i piani d'azione nazionali in materia di pesticidi. Tuttavia, dal momento che i 
piani d'azione nazionali non sempre contengono un riferimento alle coltivazioni di maggiore 
interesse, la scelta delle coltivazioni è stata molto varia, per cui vi è il rischio che non sarà 
possibile comparare pienamente tra i paesi i dati sugli usi dei pesticidi sulle coltivazioni.   
 
Il periodo di riferimento deve essere al massimo di 12 mesi e coprire tutti i trattamenti 
fitosanitari associati direttamente o indirettamente alla coltivazione, su un arco di cinque 
anni. Gli Stati membri possono scegliere di far partire il periodo di riferimento in un qualsiasi 
momento del periodo quinquennale e la scelta può essere effettuata indipendentemente per 
ciascuna coltivazione selezionata. La conseguenza è che i paesi hanno scelto periodi di 
riferimento differenti e che pertanto potrebbe non essere possibile confrontare i dati per lo 
stesso anno fra i paesi, né fornire risultati a livello UE. 
 
6. PROPOSTE DI ULTERIORI MIGLIORAMENTI 
La Commissione, tenuto conto del parere delle parti interessate, ritiene importante adattare 
ulteriormente la legislazione sulle vendite di pesticidi in modo che tutti i dati che non hanno 
carattere riservato possano essere messi a disposizione del pubblico sia come sostanza attiva 
sia in diverse forme di aggregazione.  
 
La Commissione ritiene altrettanto importante apportare un aggiustamento alla legislazione 
sulle statistiche sugli usi dei pesticidi al fine di garantire un approccio e una copertura più 
coerenti in tutti gli Stati membri. Ciò potrebbe includere specifici periodi di riferimento 
comuni e disposizioni chiare sulla copertura delle coltivazioni da sottoporre a indagine. Le 
norme sulla copertura potrebbero essere basate sulle statistiche sulla produzione vegetale 
(potrebbe essere coperta una determinata percentuale di seminativi e di colture permanenti) e 
sulle analisi dei rischi potenziali per l'ambiente e la salute dell'uomo, in base alle vendite di 
 
12 
 
sostanze attive. Tali norme sarebbero determinate in stretta collaborazione tra le agenzie e i 
servizi competenti della Commissione, con l'ausilio degli esperti nazionali. 
 
La Commissione ha elaborato inoltre, in collaborazione con le parti interessate, una strategia 
per le statistiche agricole fino al 2020 e oltre8. La strategia propone che tutte le statistiche 
agricole, ad eccezione dei conti economici dell'agricoltura, siano raggruppate in due 
regolamenti quadro. La Commissione raccomanda anche vivamente la fusione delle 
statistiche sui pesticidi con altri settori delle statistiche agricole.  
                                                            
8  Strategy for agricultural statistics 2020 and beyond (Strategia per le statistiche agricole fino al 2020 e 
oltre). 
 
13 
 
ALLEGATO I 
Le informazioni riportate nel presente allegato si basano sulle relazioni nazionali sulla 
qualità dei dati fornite dai rispettivi paesi a norma del regolamento 
 
AUTORITÀ NAZIONALI 
RESPONSABILI DELLE 
STATISTICHE SULLE VENDITE DI 
PESTICIDI 
METODI DI RILEVAZIONE DEI DATI SULLE VENDITE DI 
PESTICIDI 
BE 
Servizio pubblico federale per la 
salute, la sicurezza della catena 
alimentare e l'ambiente 
Dati amministrativi; i titolari dell'autorizzazione (produttori, 
importatori ed esportatori) sono tenuti a dichiarare i 
quantitativi immessi sul mercato 
BG 
Ministero dell'Agricoltura e 
dell'alimentazione 
Dati amministrativi in base a dichiarazioni dei distributori 
autorizzati 
CZ Istituto statistico ceco 
Dati amministrativi; gli imprenditori che immettono i 
prodotti sul mercato o detengono scorte per l'esportazione 
verso paesi terzi sono tenuti a trasmettere dati all'Istituto 
centrale per la vigilanza e i controlli in agricoltura (CISTA). I 
dati sono rilevati on line e/o mediante questionari cartacei  
DK 
Agenzia danese per la protezione 
dell'ambiente, ministero danese 
per l'Ambiente e l'alimentazione 
Dati amministrativi. I titolari dell'autorizzazione danesi 
hanno l'obbligo di trasmettere le informazioni 
elettronicamente e quelli di altri paesi per posta elettronica 
DE 
Ufficio federale per la tutela dei 
consumatori e la sicurezza 
alimentare (BVL) 
Dati amministrativi; i titolari dell'autorizzazione (compresi i 
titolari di permessi di commercio parallelo), i produttori e i 
distributori sono tenuti a trasmettere informazioni sui 
quantitativi venduti sul mercato nazionale o esportati, 
comprese le vendite per situazioni di emergenza 
EE Istituto statistico estone 
Indagine censuaria condotta presso tutte le imprese 
importatrici e fornitrici mediante applicazione web e/o 
mediante indagine cartacea a mezzo posta 
IE 
Ministero dell'Agricoltura, 
dell'alimentazione e degli affari 
marittimi 
I dati sono rilevati mediante censimento. I dati 
amministrativi sono rilevati presso tutti i titolari 
dell'autorizzazione relativa ai prodotti e tutte le imprese di 
commercializzazione 
EL 
Autorità ellenica di statistica 
(ELSTAT) 
Indagine statistica presso tutti i venditori sul territorio 
nazionale, condotta dal ministero dello Sviluppo rurale e 
dell'alimentazione per lettera o per posta elettronica. A 
partire dal 2014 i venditori sono tenuti a registrare i dati 
on line  
 
14 
 
 
AUTORITÀ NAZIONALI 
RESPONSABILI DELLE 
STATISTICHE SULLE VENDITE DI 
PESTICIDI 
METODI DI RILEVAZIONE DEI DATI SULLE VENDITE DI 
PESTICIDI 
ES 
Ministero dell'Agricoltura, 
dell'alimentazione e 
dell'ambiente 
Questionario o indagine in forma elettronica (sull'intero 
territorio nazionale e oltre confine) dei titolari 
dell'autorizzazione e dei rispondenti che hanno acquisito 
diritti di commercializzazione. I dati amministrativi sono 
forniti da S.G. Sanidad Vegetal 
FR 
Ministero dell'Agricoltura, 
dell'agroalimentare e delle risorse 
forestali 
Dati amministrativi; i distributori sono tenuti a dichiarare le 
vendite alle agenzie responsabili delle risorse idriche. I dati 
sulle vendite sono ulteriormente elaborati dal ministero 
dell'Ambiente 
HR Istituto statistico croato  
Dati amministrativi; spetta al ministero dell'Agricoltura 
rilevare i dati presso i distributori e i punti vendita 
IT 
Istituto nazionale di statistica 
(ISTAT) 
Indagine censuaria condotta presso tutti i distributori a 
mezzo posta  
CY 
Servizio statistico cipriota 
(CYSTAT) 
Questionario o indagine presso i fornitori a mezzo posta o in 
forma elettronica.   I dati amministrativi sono forniti dal 
ministero dell'Agricoltura 
LV 
Servizio fitosanitario nazionale 
(SPPS) 
Indagine totale (in forma cartacea e/o elettronica) presso 
tutti i rispondenti — distributori 
LT Istituto di statistica lituano 
Indagine totale presso tutti i produttori e titolari 
dell'autorizzazione 
LU 
Istituto nazionale di statistica e 
studi economici (STATEC) 
Censimento dei venditori (al dettaglio e all'ingrosso) e delle 
cooperative 
HU 
Istituto centrale di statistica 
ungherese 
L'Ufficio nazionale per la sicurezza della filiera alimentare 
(del ministero dell'Agricoltura) rileva i dati presso i titolari 
dell'autorizzazione  
MT Istituto statistico nazionale (NSO) Indagine censuaria on line presso gli importatori autorizzati 
NL 
Istituto centrale di statistica dei 
Paesi Bassi 
I dati amministrativi provengono dall'Ufficio fitosanitario 
nazionale (NVWA) 
AT 
Istituto di statistica austriaco 
(STAT), Autorità austriaca per la 
Salute e la sicurezza alimentare 
(AGES) 
Autorizzazione; i titolari dell'autorizzazione e i distributori 
sono tenuti a trasmettere le informazioni all'Ufficio federale 
austriaco per la sicurezza alimentare 
 
15 
 
 
AUTORITÀ NAZIONALI 
RESPONSABILI DELLE 
STATISTICHE SULLE VENDITE DI 
PESTICIDI 
METODI DI RILEVAZIONE DEI DATI SULLE VENDITE DI 
PESTICIDI 
PL Istituto centrale di statistica 
Indagine totale svolta in collaborazione con il ministero 
dell'Agricoltura e dello sviluppo rurale e con l'istituto 
fitosanitario - Istituto nazionale di ricerca 
PT 
Istituto nazionale di statistica 
(INE), autorità nazionale (DGAV) 
I dati amministrativi provengono dall'autorità nazionale 
Direção Geral de Alimentação e Veterinária (DGAV)  
RO Istituto nazionale di statistica 
Indagine censuaria sulla base di interviste dirette, svolta in 
collaborazione con il ministero dell'Agricoltura e dello 
sviluppo rurale (Autorità fitosanitaria nazionale). L'ambito 
dell'indagine copre le unità di vendita certificate, gli 
operatori economici e le persone fisiche 
SI 
Istituto di statistica della 
Repubblica di Slovenia 
I dati amministrativi sono trasmessi alle autorità 
amministrative della Repubblica di Slovenia responsabili 
della sicurezza alimentare, della medicina veterinaria e delle 
questioni fitosanitarie (UVHVVR) 
SK 
Istituto statistico della Repubblica 
slovacca (SOSR) 
Dati amministrativi; l'Istituto centrale per i controlli e le 
verifiche di laboratorio in agricoltura (CCTIA) rileva i dati 
presso i titolari dell'autorizzazione o i detentori di permessi 
di commercio parallelo 
FI 
Agenzia finlandese per la 
sicurezza e i prodotti chimici 
(Tukes) 
L'agenzia finlandese per la sicurezza e i prodotti chimici 
(Tukes) rileva i dati a mezzo posta o posta elettronica presso 
i titolari dell'autorizzazione o i loro rappresentanti 
SE 
Ispettorato svedese dei prodotti 
chimici (KemI) 
Tale agenzia rileva i dati presso i titolari dell'autorizzazione 
UK 
Direzione per la 
regolamentazione dei prodotti 
chimici 
Censimento volontario delle imprese in forma elettronica, 
effettuato dal British Crop Production Council per conto 
dell'Istituto nazionale di statistica (ONS) 
NO 
Autorità norvegese per la 
sicurezza alimentare 
Dati amministrativi rilevati presso importatori e produttori 
 
  
 
16 
 
ALLEGATO II 
Le informazioni riportate nel presente allegato si basano sulle relazioni nazionali sulla 
qualità dei dati fornite dai rispettivi paesi a norma del regolamento  
 
QUALITÀ DEI DATI TRASMESSI SULLE 
VENDITE DI PESTICIDI  
UTILITÀ DELLE STATISTICHE SULLE VENDITE DI 
PESTICIDI 
BE 
Non sono richieste stime e la probabilità di 
stime eccessive è piuttosto bassa grazie 
all'abbinamento tra i dati dichiarati e le 
tariffe 
I dati sono utilizzati per calcolare la tariffa 
annuale per l'immissione sul mercato di pesticidi 
e per stimare i quantitativi complessivi impiegati 
a livello nazionale e i conseguenti rischi per 
l'uomo e per l'ambiente 
BG 
I dati sono esaustivi e coprono tutte le 
esportazioni ed importazioni disponibili 
I dati sono specifici e hanno solo un numero 
modesto di utilizzatori potenziali 
CZ 
Le fonti coprono tutte le unità obbligate per 
legge alla trasmissione di dati e tutti i 
prodotti immessi sul mercato 
I dati sono utilizzati principalmente da CISTA a fini 
di controllo fitosanitario, nonché di pianificazione 
e verifica della conformità dei distributori  
DK 
I quantitativi di vendita sono segnalati sotto 
forma di quantitativo complessivo di vendita 
di ogni prodotto 
Gli utenti sono i politici, il settore agricolo, le 
ONG e il pubblico.  
Uno degli usi dei dati è monitorare il 
conseguimento dell'obiettivo di ridurre il carico di 
pesticidi entro la fine del 2015 del 40% rispetto al 
2011 (strategia danese per i pesticidi per gli anni 
2013-2015, attualmente prorogata per un anno) 
DE 
L'accuratezza complessiva dei dati è ritenuta 
soddisfacente, ma potrebbero costituire un 
problema le mancate risposte, dovute 
principalmente all'inesattezza dei recapiti 
delle imprese che si occupano di commercio 
parallelo. Non è possibile stimare la 
sottocopertura dovuta al commercio illegale  
L'Ufficio federale per la tutela dei consumatori e 
la sicurezza alimentare (BVL) utilizza i dati per i 
propri compiti di monitoraggio successivo alla 
registrazione. I dati sono inoltre pubblicati 
nell'Annuario statistico tedesco (alimentazione, 
agricoltura e silvicoltura) e nella Gazzetta 
federale tedesca ("Bundesanzeiger"), e sono 
ricevuti anche dal Centro federale di ricerca per 
le colture, lo Julius Kühn Institut (JKI). Ad altre 
autorità, ad esempio l'Istituto federale 
dell'Ambiente (UBA) o istituti di ricerca, sono 
trasmessi su richiesta dati sulle vendite 
riguardanti sostanze specifiche 
 
17 
 
 
QUALITÀ DEI DATI TRASMESSI SULLE 
VENDITE DI PESTICIDI  
UTILITÀ DELLE STATISTICHE SULLE VENDITE DI 
PESTICIDI 
EE 
La qualità delle statistiche è piuttosto 
elevata perché tutte le imprese di vendita 
sono coperte e il tasso di risposta risulta 
elevato 
Tra gli utenti figurano il Comitato per 
l'agricoltura, il Centro di ricerca per l'agricoltura, 
il ministero dell'Agricoltura, altri ministeri, istituti 
di ricerca e di istruzione, i mezzi di informazione, 
altre organizzazioni e imprese nonché soggetti 
privati  
IE 
I dati trasmessi dai titolari 
dell'autorizzazione e dalle imprese di 
commercializzazione corrispondono al dato 
numerico effettivo. La qualità dei dati si 
considera pertanto elevata 
Le richieste di tali dati sono sempre state scarse. 
Le imprese e i titolari dell'autorizzazione hanno 
accesso al registro e possono visualizzare 
informazioni relative ad ogni prodotto  
EL 
La messa in opera del sistema on line ha 
comportato un miglioramento della qualità 
complessiva. In particolare, il tasso di 
risposta è migliorato rispetto ai livelli 
modesti riscontrati in passato 
Il ministero dello Sviluppo rurale e 
dell'alimentazione, il governo, la stampa, i mezzi 
di informazione e i ricercatori del mondo 
accademico usano tali dati al fine di ridurre i 
rischi associati ai pesticidi 
ES 
I dati sono sottoposti ad una verifica interna 
della coerenza 
Per valutare l'impatto delle politiche pubbliche e 
calcolare i pertinenti indicatori di rischi sanitari e 
gli associati rischi ambientali 
FR 
Il sistema di dichiarazione copre le vendite 
agli utilizzatori finali (o gli acquisti effettuati 
all'estero da utilizzatori finali). Ciò impedisce 
il doppio conteggio dovuto alle cessioni di 
autorizzazioni o a intermediari nella filiera 
delle vendite 
Non risultano al momento esigenze specifiche 
degli utenti 
HR Il paese non ha trasmesso informazioni 
Gli utenti dei dati sono organismi statali, 
amministrazioni locali e persone giuridiche e 
fisiche  
IT Molto soddisfacente 
I principali utenti dei dati sono l'Istituto superiore 
per la protezione e la ricerca ambientale (ISPRA) 
e il ministero dell'Agricoltura a fini di valutazione 
dei rischi per l'uomo e per l'ambiente 
CY 
L'indagine risulta esaustiva, con copertura 
totale in quanto nel paese è attivo solo un 
numero contenuto di fornitori 
I dati soddisfano le esigenze del ministero 
dell'Agricoltura 
 
18 
 
 
QUALITÀ DEI DATI TRASMESSI SULLE 
VENDITE DI PESTICIDI  
UTILITÀ DELLE STATISTICHE SULLE VENDITE DI 
PESTICIDI 
LV 
La qualità complessiva dei risultati statistici è 
valutata positivamente. Il principale punto di 
forza del processo è che la rilevazione dei 
dati si basa sulla legislazione 
Mostrano interesse per i dati soprattutto 
scienziati, studenti e mezzi di informazione. Le 
informazioni statistiche soddisfano 
principalmente le esigenze degli utenti nazionali 
LT 
I dati sono rilevati presso fonti affidabili con 
l'applicazione di standard metodologici di 
elevata qualità 
Gli utenti sono principalmente autorità e agenzie 
statali e municipali, organizzazioni internazionali, 
mezzi di informazione, comunità di ricerca e 
imprenditoriali e studenti. I dati sono utilizzati 
per individuare rischi potenziali per la salute 
umana e per l'ambiente 
LU 
I rispondenti sono anche sollecitati ad 
indicare le quote di fornitori o intermediari 
nazionali ed esteri in modo da evitare il 
potenziale doppio conteggio dei venditori 
nazionali all'ingrosso 
Le statistiche sulle vendite potrebbero presentare 
interesse per i decisori politici, il ministero 
dell'Agricoltura, il ministero dell'Ambiente, gruppi 
d'interesse in ambito ambientale e la comunità 
della ricerca 
HU 
I quantitativi commercializzati sono 
confrontati con i dati degli anni precedenti a 
livello di prodotto e sulla stessa base si 
effettua un controllo incrociato 
Il paese non ha trasmesso informazioni 
MT 
La qualità complessiva è buona. La 
rilevazione dei dati è esaustiva e risultano 
predisposti processi particolareggiati per 
convalidare e analizzare i dati 
L'utente principale è la Commissione europea 
NL 
La qualità dei dati è rivista periodicamente 
con l'impiego di un quadro di riferimento 
che si basa sulla definizione di qualità del 
Sistema statistico europeo 
I dati sono utilizzati per valutare le politiche 
governative 
AT Il paese non ha trasmesso informazioni Vigilanza e controllo  
PL 
Indagini obbligatorie presso produttori, 
distributori e importatori nazionali mediante 
questionari elettronici 
Tra gli utenti dei dati figurano organismi centrali, 
istituti scientifici e di ricerca, studenti e imprese 
attive nel settore agricolo. I dati possono essere 
utilizzati per valutare le condizioni e i costi della 
produzione agricola e l'impatto ambientale  
 
19 
 
 
QUALITÀ DEI DATI TRASMESSI SULLE 
VENDITE DI PESTICIDI  
UTILITÀ DELLE STATISTICHE SULLE VENDITE DI 
PESTICIDI 
PT 
Le convalide si basano su confronti dei dati 
aggregati con gli anni precedenti  
I dati sono utilizzati per valutare il mercato e i 
suoi rapporti con le autorizzazioni di 
commercializzazione rilasciate dall'autorità 
nazionale 
RO Il paese non ha trasmesso informazioni 
Tra gli utenti figurano il ministero dell'Agricoltura 
e dello sviluppo rurale, l'Autorità fitosanitaria 
nazionale, i servizi fitosanitari, l'Accademia di 
scienze agricole e forestali, l'Istituto nazionale di 
ricerca e sviluppo per l'ecologia industriale, il 
Centro di biochimica e biotecnologia applicate, il 
ministero dell'Ambiente e delle risorse idriche e 
forestali, nonché l'Istituto di ricerca e sviluppo in 
ambito fitosanitario 
SI 
I dati coprono i venditori all'ingrosso sul 
territorio nazionale; non possono però 
essere disaggregati in unità territoriali minori 
in quanto non è possibile trarre conclusioni 
sul luogo di vendita al dettaglio e di uso 
effettivo 
I dati sono usati come proxy per i quantitativi di 
sostanze attive usate in agricoltura 
SK 
I dati sono di buona qualità e di sufficienti 
accuratezza e completezza 
L'utente principale è la Commissione europea 
FI La qualità dei dati può considerarsi elevata  
Gli utenti dei dati sono autorità attive in ambiti 
quali agricoltura, ambiente, sicurezza alimentare 
e salute, nonché istituti di ricerca e mezzi di 
informazione. Sono stati presentati su richiesta 
dati particolareggiati a fini di ricerca e 
monitoraggio  
SE 
I dati coprono tutti i prodotti immessi sul 
mercato. I dati sono elaborati manualmente 
e possono quindi contenere errori di calcolo 
Le informazioni disponibili sugli utenti sono molto 
scarse. Le tendenze sono spesso più interessanti 
dei dati in sé 
 
20 
 
 
QUALITÀ DEI DATI TRASMESSI SULLE 
VENDITE DI PESTICIDI  
UTILITÀ DELLE STATISTICHE SULLE VENDITE DI 
PESTICIDI 
UK 
La qualità dei dati sotto il profilo 
dell'accuratezza è ritenuta accettabile. È 
stato segnalato che una società 
multinazionale, che detiene circa l'8% del 
mercato in termini di volume, si è rifiutata 
costantemente di fornire dati. Altre mancate 
risposte non sono ritenute significative in 
quanto la maggior parte dei non rispondenti 
ricadono tra gli operatori di mercato con 
dimensioni minori 
Gli utenti potenziali nazionali possono 
comprendere i soci della Crop Protection 
Association, associazione di categoria del Regno 
Unito cui appartengono le società attive in 
produzione, formulazione, sviluppo e 
distribuzione nazionale di pesticidi e prodotti 
fitosanitari per agricoltura, silvicoltura, 
ortofloricoltura, giardinaggio domestico, nonché i 
punti di vendita di categoria e delle autorità locali 
NO 
La qualità dei dati è considerata molto 
elevata. Le importazioni e la produzione 
devono essere segnalate integralmente e 
confermate dai servizi contabili delle 
imprese. Non sono richieste stime dei dati 
I dati sono usati come base di calcolo delle 
imposte ambientali. Tra gli utenti figurano 
organismi governativi, associazioni di coltivatori, 
ONG, il settore stesso, ecc. I dati sono disponibili 
sia per sostanza attiva sia per prodotto. Dalle 
osservazioni formulate dagli utenti emerge la 
necessità di disporre di dati a livello regionale e 
non solo nazionale. Ciò però non è realizzabile a 
causa delle modalità impiegate per la rilevazione 
dei dati 
 
 

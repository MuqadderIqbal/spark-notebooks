REGOLAMENTO (CE) N. 808/2004 DEL PARLAMENTO EUROPEO E DEL CONSIGLIO
del 21 aprile 2004
relativo alle statistiche comunitarie sulla società dell'informazione
(Testo rilevante ai fini del SEE)
IL PARLAMENTO EUROPEO E IL CONSIGLIO
DELL'UNIONE EUROPEA,
visto il trattato che istituisce la Comunità europea, in partico-
lare l'articolo 285, paragrafo 1,
vista la proposta della Commissione,
deliberando secondo la procedura di cui all'articolo 251 del
trattato (1),
considerando quanto segue:
(1) Il Consiglio europeo di Lisbona del marzo 2000 ha sta-
bilito l'obiettivo di fare dell'Europa, entro il 2010, l'eco-
nomia basata sulla conoscenza più competitiva e più
dinamica del mondo.
(2) Il piano d'azione eEurope 2002, adottato dal Consiglio
europeo di Feira nel giugno 2000, ha istituito un pro-
cesso di fissazione degli obiettivi e di analisi comparativa
al fine di mettere l'Europa online il più rapidamente pos-
sibile.
(3) Il Consiglio europeo di Siviglia del giugno 2002 ha
adottato gli obiettivi del piano d'azione eEurope 2005,
che richiede una base giuridica per garantire la fornitura
regolare di dati comparabili da parte degli Stati membri
e per consentire un maggiore impiego di statistiche uffi-
ciali sulla società dell'informazione.
(4) Gli indicatori strutturali utilizzati nella relazione annuale
di primavera al Consiglio europeo richiedono indicatori
fondati su informazioni statistiche coerenti provenienti
dall'area della società dell'informazione.
(5) Il processo di analisi comparativa di eEurope, che fa
parte dell'attuazione dei piani d'azione eEurope, richiede
indicatori basati su informazioni statistiche coerenti pro-
venienti dall'area della società dell'informazione.
(6) Ai servizi della Commissione occorrono statistiche
armonizzate su base annuale relative all'utilizzo delle
tecnologie dell'informazione e della comunicazione (TIC)
nelle imprese.
(7) Ai servizi della Commissione occorrono statistiche
armonizzate su base annuale relative all'utilizzo delle
TIC da parte degli individui e delle famiglie.
(8) La rapida evoluzione del settore della società dell'infor-
mazione richiede statistiche adeguate ai nuovi sviluppi.
Tale esigenza può essere soddisfatta mediante l'impiego
di moduli a durata limitata e l'introduzione di modifiche
mediante misure d'esecuzione che tengano conto delle
risorse degli Stati membri, degli oneri sui rispondenti,
della fattibilità tecnica e metodologica e dell'affidabilità
dei risultati.
(9) La produzione di statistiche comunitarie specifiche è
disciplinata dalle disposizioni di cui al regolamento (CE)
n. 322/97 del Consiglio, del 17 febbraio 1997, relativo
alle statistiche comunitarie (2).
(10) Poiché l'obiettivo dell'azione proposta, vale a dire l'istitu-
zione di un quadro comune per la produzione sistema-
tica di statistiche comunitarie sulla società dell'informa-
zione, non può essere realizzato in misura sufficiente
dagli Stati membri e può dunque, a motivo delle dimen-
sioni o degli effetti dell'azione in questione, essere realiz-
zato meglio a livello comunitario, la Comunità può
intervenire in base al principio di sussidiarietà sancito
dall'articolo 5 del trattato. Il presente regolamento si
limita a quanto necessario per conseguire tale scopo in
ottemperanza al principio di proporzionalità enunciato
nello stesso articolo.
(11) Le misure necessarie per l'attuazione del presente regola-
mento sono adottate secondo la decisione 1999/468/CE
del Consiglio, del 28 giugno 1999, recante modalità per
l'esercizio delle competenze di esecuzione conferite alla
Commissione (3).
(12) Il Comitato del programma statistico, istituito dalla deci-
sione 89/382/CEE, Euratom del Consiglio (4) è stato
consultato conformemente all'articolo 3 della suddetta
decisione,
(1) Parere del Parlamento europeo del 29 gennaio 2004 (non ancora
pubblicato nella Gazzetta ufficiale) e decisione del Consiglio del 16
aprile 2004.
(2) GU L 52 del 22.2.1997, pag. 1. Regolamento modificato dal regola-
mento (CE) n. 1882/2003 del Parlamento europeo e del Consiglio
(GU L 284 del 31.10.2003, pag. 1).
(3) GU L 184 del 17.7.1999, pag. 23.
(4) GU L 181 del 28.6.1989, pag. 47.
30.4.2004 L 143/49Gazzetta ufficiale dell'Unione europeaIT
HANNO ADOTTATO IL PRESENTE REGOLAMENTO:
Articolo 1
Obiettivo
L'obiettivo del presente regolamento è quello di istituire un
quadro comune per la produzione sistematica di statistiche
comunitarie sulla società dell'informazione.
Articolo 2
Definizioni
Ai fini del presente regolamento:
a) il termine «statistiche comunitarie» ha il significato corri-
spondente a quanto definito nell'articolo 2 del regolamento
(CE) n. 322/97;
b) il termine «produzione di statistiche» ha il significato corri-
spondente a quanto definito nell'articolo 2 del regolamento
(CE) n. 322/97;
c) con «periodo di riferimento» si intende il periodo a cui si
riferiscono i dati;
d) con «anno di riferimento» si intende l'anno solare a cui si
riferiscono i dati raccolti;
e) con «periodo di raccolta» si intende un periodo specificato
nelle misure d'esecuzione durante il quale viene eseguita la
raccolta dei dati.
Articolo 3
Campo di applicazione
1. Le statistiche da produrre includono informazioni neces-
sarie per il processo di analisi comparativa di eEurope e utili
per gli indicatori strutturali nonché altre informazioni necessa-
rie a fornire una base uniforme per l'analisi della società dell'in-
formazione.
2. Le statistiche vanno raggruppate in moduli, come definito
negli allegati I e II.
Articolo 4
Moduli
I moduli di cui al presente regolamento coprono le seguenti
unità statistiche:
— imprese e società dell'informazione, come definito nell'alle-
gato I,
— individui, famiglie e società dell'informazione, come defi-
nito nell'allegato II.
Articolo 5
Manuale metodologico
La Commissione in stretta cooperazione con gli Stati membri
elabora e aggiorna, in funzione delle necessità create da nuove
misure d'esecuzione, un manuale metodologico che contiene le
linee guida raccomandate per le statistiche comunitarie pro-
dotte a norma del presente regolamento.
Articolo 6
Trasmissione dei dati
1. Gli Stati membri trasmettono i dati aggregati e i metadati
richiesti dal presente regolamento e dalle relative misure d'ese-
cuzione, inclusi i dati aggregati riservati, alla Commissione (Eu-
rostat) conformemente alle disposizioni comunitarie esistenti
sulla trasmissione di dati soggetti al segreto statistico. Tali
disposizioni comunitarie si applicano al trattamento dei risulta-
ti, nel caso in cui comprendano dati riservati.
2. Gli Stati membri trasmettono i dati e i metadati richiesti
dal presente regolamento in forma elettronica, conformemente
a uno standard di scambio concordato tra la Commissione e
gli Stati membri.
Articolo 7
Criteri qualitativi e relazioni
1. La Commissione (Eurostat) valuta la qualità dei dati tra-
smessi.
2. La Commissione (Eurostat), in stretta cooperazione con
gli Stati membri, sviluppa regole comuni raccomandate al fine
di garantire la qualità (conformemente ai criteri qualitativi stan-
dard di Eurostat) dei dati forniti. Tali regole sono pubblicate
nel manuale metodologico.
3. Gli Stati membri prendono tutti i provvedimenti neces-
sari per garantire la qualità dei dati trasmessi.
4. Entro un periodo fisso dopo la scadenza per la trasmis-
sione dei risultati finali gli Stati membri presentano alla Com-
missione (Eurostat) una relazione sulla qualità dei dati trasmessi
sulla base delle regole di cui al paragrafo 2. Tali relazioni indi-
cano i casi in cui tali regole non sono state osservate. Tale
periodo è concordato durante l'elaborazione delle misure di
esecuzione.
L 143/50 30.4.2004Gazzetta ufficiale dell'Unione europeaIT
Articolo 8
Misure di esecuzione
1. Le misure di esecuzione per i moduli del presente regola-
mento riguardano la selezione, la specificazione, l'adeguamento
e la modifica delle tematiche e delle loro caratteristiche, il
campo di osservazione, i periodi di riferimento e le suddivi-
sioni delle caratteristiche, la periodicità e il calendario per la
presentazione dei dati e le scadenze per la trasmissione dei
risultati.
2. Le misure di esecuzione, incluso l'adeguamento e l'aggior-
namento delle misure per tenere conto dell'evoluzione econo-
mica e tecnologica, sono stabilite secondo la procedura di cui
all'articolo 9, paragrafo 2, tenendo conto delle risorse degli
Stati membri e degli oneri sui rispondenti, della fattibilità tec-
nica e metodologica e dell'affidabilità dei risultati.
3. Le misure di esecuzione sono elaborate almeno nove
mesi prima dell'inizio del periodo di raccolta dei dati.
Articolo 9
Comitato
1. La Commissione è assistita dal comitato del programma
statistico, istituito dalla decisione 89/382/CEE, Euratom, in pro-
sieguo «il comitato».
2. Nei casi in cui è fatto riferimento al presente paragrafo, si
applicano gli articoli 5 e 7 della decisione 1999/468/CE,
tenendo conto delle disposizioni dell'articolo 8 della stessa.
Il periodo di cui all'articolo 5, paragrafo 6, della decisione
1999/468/CE è fissato a tre mesi.
Articolo 10
Finanziamento
1. Per almeno il primo anno di produzione da parte degli
Stati membri delle statistiche comunitarie previste dalle misure
di esecuzione adottate conformemente al presente regolamento
la Commissione attribuisce un sostegno finanziario agli Stati
membri al fine di contribuire a coprire i costi sostenuti per la
produzione, elaborazione e trasmissione di tali statistiche. L'en-
tità del sostegno finanziario non supera il 90 % di detti costi.
2. Le condizioni e le procedure per l'attribuzione del soste-
gno finanziario, nonché per il versamento e il controllo del
medesimo sono conformi al regolamento (CE, Euratom) n.
1605/2002 del Consiglio, del 25 giugno 2002, che stabilisce il
regolamento finanziario applicabile al bilancio generale delle
Comunità europee (1).
3. Qualora le condizioni di bilancio lo consentano, la Com-
missione continua a fornire il sostegno finanziario agli Stati
membri per contribuire a coprire i costi connessi alla fornitura
delle statistiche negli anni successivi.
4. L'autorità di bilancio autorizza gli stanziamenti disponi-
bili per tale sostegno finanziario nel quadro delle procedure di
bilancio annuali delle Comunità europee.
Articolo 11
Entrata in vigore
Il presente regolamento entra in vigore il ventesimo giorno
successivo alla pubblicazione nella Gazzetta ufficiale dell'Unione
europea.
Il presente regolamento è obbligatorio in tutti i suoi elementi e direttamente applicabile in
ciascuno degli Stati membri.
Fatto a Strasburgo, addì 21 aprile 2004.
Per il Parlamento europeo
Il Presidente
P. COX
Per il Consiglio
Il Presidente
D. ROCHE
(1) GU L 248 del 16.9.2002, pag. 1.
30.4.2004 L 143/51Gazzetta ufficiale dell'Unione europeaIT
ALLEGATO I
Modulo 1: imprese e società dell'informazione
a) Obiettivi
Il presente modulo è inteso a fornire tempestivamente statistiche sulle imprese e la società dell'informazione. Esso
fornisce un quadro per i requisiti riguardanti il campo di osservazione, la durata e la periodicità, le tematiche tratta-
te, le suddivisioni della fornitura dei dati e gli eventuali progetti pilota necessari.
b) Campo di osservazione
Il presente modulo copre le attività imprenditoriali di cui alle sezioni da D a K e alla divisione 92 della classifica-
zione statistica delle attività economiche nella Comunità europea (NACE REV. 1.1). La sezione J sarà inclusa a
seconda del successo dei progetti pilota preliminari.
Le statistiche saranno prodotte con riferimento alle unità statistiche imprese.
c) Durata e periodicità della fornitura dei dati
I dati saranno prodotti annualmente per un massimo di cinque anni di riferimento successivamente alla data di
entrata in vigore del presente regolamento. Non tutte le caratteristiche saranno necessariamente fornite ogni anno;
la periodicità della fornitura di ciascuna caratteristica sarà specificata e concordata nell'ambito delle misure di esecu-
zione di cui all'articolo 8.
d) Tematiche trattate
Le caratteristiche da fornire saranno scelte dal seguente elenco di tematiche:
— sistemi TIC e loro utilizzo nelle imprese,
— impiego di Internet e di altre reti elettroniche da parte delle imprese,
— processi di e-Commerce ed e-Business,
— competenza in materia di TIC nell'unità di impresa e domanda di personale qualificato in TIC,
— ostacoli all'utilizzo di TIC, Internet e altre reti elettroniche, ai processi di e-Commerce ed e-Business,
— spese e investimenti in TIC,
— sicurezza delle TIC,
— effetti dell'impiego di TIC percepiti nelle imprese.
Non tutte le tematiche saranno necessariamente trattate ogni anno.
e) Suddivisioni dei dati da fornire
Non tutte le suddivisioni dei dati saranno necessariamente fornite ogni anno; quelle necessarie saranno scelte dal
seguente elenco e concordate nell'ambito delle misure d'esecuzione:
— per classe dimensionale di impresa,
— per sezione NACE,
— per regione; le suddivisioni regionali saranno limitate a non più di tre gruppi.
L 143/52 30.4.2004Gazzetta ufficiale dell'Unione europeaIT
f) Progetti pilota
Qualora siano individuate richieste significative di nuovi dati o si preveda che la qualità dei dati sia insufficiente, la
Commissione istituirà progetti pilota che vanno eseguiti su base volontaria dagli Stati membri prima di qualsiasi
raccolta dati. Tali progetti pilota saranno realizzati per valutare la fattibilità della raccolta dati pertinente, tenendo
conto dei vantaggi della disponibilità dei dati in relazione ai costi della raccolta e agli oneri sui rispondenti.
30.4.2004 L 143/53Gazzetta ufficiale dell'Unione europeaIT
ALLEGATO II
Modulo 2: individui, famiglie e società dell'informazione
a) Obiettivi
Il presente modulo è inteso a fornire tempestivamente statistiche su individui, famiglie e società dell'informazione.
Esso fornisce un quadro per i requisiti riguardanti il campo di applicazione, la durata e la periodicità, le tematiche
trattate, le suddivisioni della fornitura dei dati e gli eventuali progetti pilota necessari.
b) Campo di applicazione
Il presente modulo riguarda le statistiche relative agli individui e alle famiglie.
c) Durata e periodicità della fornitura dei dati
I dati saranno prodotti annualmente per un massimo di cinque anni di riferimento successivamente alla data di
entrata in vigore del presente regolamento. Non tutte le caratteristiche saranno necessariamente fornite ogni anno;
la periodicità della fornitura di ciascuna caratteristica sarà specificata e concordata nell'ambito delle misure di esecu-
zione di cui all'articolo 8.
d) Tematiche trattate
Le caratteristiche da fornire saranno scelte dal seguente elenco di tematiche:
— accesso a ed utilizzo di sistemi TIC da parte di individui e/o famiglie,
— utilizzo di Internet a vari scopi da parte di individui e/o famiglie,
— sicurezza TIC,
— competenza in materia di TIC,
— ostacoli all'impiego di TIC e di Internet,
— effetti dell'impiego di TIC percepiti dagli individui e/o le famiglie.
Non tutte le tematiche saranno necessariamente trattate ogni anno.
e) Suddivisioni dei dati da fornire
Non tutte le suddivisioni dei dati saranno necessariamente fornite ogni anno; quelle necessarie saranno scelte dal
seguente elenco e concordate nell'ambito delle misure d'esecuzione:
A. Per le statistiche fornite concernenti le famiglie:
— per tipo di famiglia
B. Per le statistiche fornite concernenti gli individui:
— per gruppo d'età,
— per sesso,
— per livello d'istruzione,
— per situazione occupazionale,
— per regione.
L 143/54 30.4.2004Gazzetta ufficiale dell'Unione europeaIT
f) Progetti pilota
Qualora siano individuate richieste significative di nuovi dati o si preveda che la qualità dei dati sia insufficiente, la
Commissione istituirà progetti pilota che vanno eseguiti su base volontaria dagli Stati membri prima di qualsiasi
raccolta dati. Tali progetti pilota saranno realizzati per valutare la fattibilità della raccolta dati pertinente, tenendo
conto dei vantaggi della disponibilità dei dati in relazione ai costi della raccolta e agli oneri sui rispondenti.
30.4.2004 L 143/55Gazzetta ufficiale dell'Unione europeaIT

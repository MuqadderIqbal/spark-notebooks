 
NL    NL 
 
 
 
EUROPESE 
COMMISSIE  
Brussel, 3.3.2017  
COM(2017) 109 final 
  
VERSLAG VAN DE COMMISSIE AAN HET EUROPEES PARLEMENT EN DE 
RAAD 
over de uitvoering van Verordening (EG) nr. 1185/2009 van het Europees Parlement en 
de Raad van 25 november 2009 betreffende statistieken over pesticiden 
 
 
2 
 
1. INLEIDING 
Artikel 7 van Verordening (EG) nr. 1185/2009 van het Europees Parlement en de Raad 
betreffende statistieken over pesticiden
1
 (hierna "de verordening" genoemd) luidt als volgt: 
"De Commissie brengt om de vijf jaar verslag uit aan het Europees Parlement en de Raad 
over de uitvoering van deze verordening. In dit verslag wordt in het bijzonder de kwaliteit 
van de toegezonden gegevens als bedoeld in artikel 4, beoordeeld, alsook de methoden voor 
het verzamelen van gegevens, de last voor het bedrijfsleven, landbouwbedrijven en nationale 
overheden en het nut van deze statistieken in de context van de thematische strategie voor een 
duurzaam gebruik van pesticiden, met name met betrekking tot de in artikel 1 genoemde 
doelstellingen. Het bevat in voorkomend geval voorstellen die bedoeld zijn om de kwaliteit 
van de gegevens en methoden voor het verzamelen van gegevens verder te verbeteren met het 
oog op een betere dekking en betere vergelijkbaarheid van de gegevens, en een vermindering 
van de last voor het bedrijfsleven, landbouwbedrijven en nationale overheden. Het eerste 
verslag wordt uiterlijk 31 december 2016 uitgebracht.". 
 
2. TOEPASSINGSGEBIED EN INHOUD 
Op grond van artikel 2, onder a), van de verordening worden "pesticiden" gedefinieerd als 
"gewasbeschermingsmiddelen zoals omschreven in artikel 2, lid 1, van Verordening (EG) 
nr. 1107/2009"
2
 of als "biociden zoals omschreven in artikel 2, lid 1, van Richtlijn 98/8/EG"
3
. 
Op grond van de verordening moeten de lidstaten jaarlijks hun statistische gegevens over 
pesticiden die op de markt zijn gebracht, indienen bij de Commissie (statistieken over 
pesticidenverkoop). Bovendien moeten zij om de vijf jaar statistieken over het gebruik van 
pesticiden in de landbouw indienen (statistieken over pesticidengebruik). De gegevens 
moeten vertrouwelijke gegevens omvatten. De lidstaten moeten de Commissie ook verslagen 
over de kwaliteit van de toegezonden gegevens verstrekken, en de Commissie moet op haar 
beurt de kwaliteit van die gegevens beoordelen. 
 
2.1. Statistieken over pesticidenverkoop 
Voor de op de markt gebrachte pesticiden is de referentieperiode het kalenderjaar. De eerste 
referentieperiode was het tweede kalenderjaar na 30 december 2009. De gegevens moeten 
worden ingediend binnen twaalf maanden na afloop van het referentiejaar, en de 
kwaliteitsverslagen uiterlijk drie maanden later. De gegevens en kwaliteitsverslagen die tot 
dusver zijn ingediend, betreffen de jaren 2011 tot en met 2014. 
                                                            
1 PB L 324 van 10.12.2009, blz. 4. 
2 Verordening (EG) nr. 1107/2009 van het Europees Parlement en de Raad van 21 oktober 2009 
betreffende het op de markt brengen van gewasbeschermingsmiddelen en tot intrekking van de 
Richtlijnen 79/117/EEG en 91/414/EEG van de Raad (PB L 309 van 24.11.2009, blz. 1). 
3 PB L 123 van 24.4.1998, blz. 1. Richtlijn 98/8/EG is met ingang van 1 september 2013 ingetrokken bij 
Verordening (EU) nr. 528/2012 van het Europees Parlement en de Raad van 22 mei 2012 betreffende 
het op de markt aanbieden en het gebruik van biociden (PB L 167 van 27.6.2017, blz. 1). 
Verwijzingen naar de ingetrokken richtlijn worden gelezen als verwijzingen naar Verordening (EU) 
nr. 528/2012. 
 
 
3 
 
 
2.2. Statistieken over pesticidengebruik 
Voor statistieken over pesticidengebruik in de landbouw moet de referentieperiode een 
periode van hoogstens twaalf maanden binnen elke periode van vijf jaar zijn. De eerste 
periode van vijf jaar is begonnen in het eerste kalenderjaar na 30 december 2009. Deze 
gegevens en kwaliteitsverslagen worden binnen twaalf maanden na het eind van elke periode 
van vijf jaar verwacht. De indiening van de gegevens en de kwaliteitsverslagen van de eerste 
periode van vijf jaar (referentiejaren 2010 tot en met 2014) is dan ook afgerond in december 
2015. 
 
Voor beide reeksen gegevens moet de Commissie (Eurostat) de gegevens vóór publicatie 
aggregeren, met inachtneming van de bescherming van vertrouwelijke gegevens van de 
lidstaten. Dit heeft tot gevolg dat de Commissie (Eurostat) geen statistieken over 
afzonderlijke werkzame stoffen kan verstrekken. 
 
De volgende hoofdstukken bevatten een algemene beoordeling van de kwaliteit van de 
gegevens over pesticidenverkoop die de lidstaten hebben ingediend. Deze beoordeling is 
opgesteld op basis van de kwaliteitsverslagen die door de lidstaten zijn verstrekt zoals 
voorgeschreven door artikel 4 van de verordening. De toegepaste kwaliteitscriteria zijn 
vastgelegd in artikel 12, lid 1, Statistische kwaliteit, van Verordening (EG) nr. 223/2009
4
. De 
validering van de kwaliteitsverslagen over de statistieken over pesticidengebruik is nog niet 
afgerond, en deze verslagen zijn dan ook niet geanalyseerd. 
 
2.3. Methoden en bronnen voor het verzamelen van gegevens 
Voor de meeste van de 28 lidstaten en voor Noorwegen zijn alle onderliggende primaire 
gegevens over pesticidenverkoop afgeleid van administratieve bronnen waarvoor de 
rapportage wettelijk verplicht is. Alle landen behalve Denemarken, Slovenië en Noorwegen 
beschouwen alle informatie over individuele respondenten als vertrouwelijk. De meeste 
landen hebben geen openbare databanken, en geaggregeerde gegevens zijn meestal 
beschikbaar via statistische publicaties en/of websites. In België en Noorwegen worden 
individuele gegevens op verzoek ter beschikking gesteld. Aangezien aan Zwitserland een 
afwijking is toegestaan, zijn van dat land geen kwaliteitsverslagen beschikbaar. Zie bijlage I 
voor meer informatie. 
 
                                                            
4 Verordening (EG) nr. 223/2009 van het Europees Parlement en de Raad van 11 maart 2009 betreffende 
de Europese statistiek en tot intrekking van Verordening (EG, Euratom) nr. 1101/2008 betreffende de 
toezending van onder de statistische geheimhoudingsplicht vallende gegevens aan het Bureau voor de 
Statistiek van de Europese Gemeenschappen, Verordening (EG) nr. 322/97 van de Raad betreffende de 
communautaire statistiek en Besluit 89/382/EEG, Euratom van de Raad tot oprichting van een Comité 
statistisch programma van de Europese Gemeenschappen (PB L 87 van 31.3.2009, blz. 164). 
 
 
4 
 
2.4. Kwaliteit van de verstrekte gegevens 
Alle lidstaten, Zwitserland en Noorwegen voldoen aan de vereisten voor de dekking en de 
tijdigheid van hun gegevens. De meeste landen verstrekken hun gegevensbestanden op tijd en 
reageren bereidwillig wanneer nadere controles en correcties nodig zijn. 
 
Wat de nauwkeurigheid, betrouwbaarheid en vergelijkbaarheid betreft, verklaarden de meeste 
landen dat hun primaire gegevens over pesticidenverkoop afkomstig waren van 
administratieve bronnen of van vergunninghouders, en dat zij de meegedeelde gegevens als 
juist aanmerkten. Bovendien waren steekproeffouten niet relevant, aangezien alleen de 
werkelijke administratieve waarden werden verzameld en er geen ramingen of monsters 
werden gebruikt. Toch zijn er verschillende methoden voor gegevensverzameling gebruikt. 
 
De Commissie is daarom van oordeel dat alle primaire gegevens over pesticidenverkoop 
nauwkeurig en betrouwbaar zijn, aangezien er geen berekeningen of ramingen waren van de 
waarden waarop de statistieken betrekking hadden. Daarom worden de geaggregeerde 
gegevens over pesticidenverkoop eveneens als nauwkeurig en betrouwbaar aangemerkt. 
 
In het algemeen verklaarden de meeste landen de volgende voorzorgsmaatregelen te nemen 
om de vereiste statistische kwaliteit van hun gegevens te garanderen: 
• hun vragenlijsten regelmatig evalueren en bijwerken; 
• de gemelde problemen en de aanbevelingen van de respondenten in voorgaande 
jaren in aanmerking nemen; 
• een volledige lijst van toegelaten producten gebruiken; 
• de gegevens aan interne kwaliteitscontroleprocedures onderwerpen; 
• de gegevens opslaan in een beveiligde omgeving waar zij worden beschermd door 
statistische geheimhouding. 
 
Gegevens over pesticidenverkoop maken een goede raming mogelijk van de totale 
hoeveelheid op de markt gebrachte pesticidenproducten op nationaal niveau. Dit kan een 
beeld geven van de tendensen in nieuwe soorten pesticiden, hoeveelheden producten in de 
loop van de tijd en de daaruit voortvloeiende gevaren voor mens en milieu. Dergelijke 
ramingen kunnen in de toekomst worden verbeterd door een onderscheid te maken tussen 
professionele en hobby-vergunningen (respectievelijk voor agrarische en niet-agrarische 
doeleinden). Ook kunnen extra controles van de gegevenskwaliteit worden overwogen voor 
de volumes van de resterende bestanden. Zie bijlage II voor meer informatie. 
 
3. RELEVANTIE — BRUIKBAARHEID VAN DE STATISTISCHE GEGEVENS EN 
VERSPREIDING 
3.1. Informatie die is ontvangen van belanghebbenden 
Uit het overleg met de betrokken diensten van de Commissie en agentschappen zijn de 
volgende belangrijke punten ter overweging naar voren gekomen: 
 
5 
 
 
 Elke vorm van wetgeving inzake pesticidenstatistieken moet voorzien in 
geharmoniseerde risico-indicatoren, die de Commissie moet opstellen op grond van 
artikel 15 van de richtlijn duurzaam gebruik
5
, en moet hulp bieden bij de berekening 
van risico-indicatoren "aan de hand van de verzamelde statistische gegevens". Het 
verzamelen van de statistische gegevens over pesticiden mag niet volledig los worden 
gezien van de taak om deze gegevens voor risicoberekening te gebruiken. Het schijnt 
logisch toe dat de risico-indicatoren eerst bekend moeten zijn voordat een besluit 
wordt genomen over de te verzamelen gegevens voor dit doel. Verdere besprekingen 
zijn nodig en ook moeten de lidstaten worden geraadpleegd in de werkgroep richtlijn 
duurzaam gebruik. 
 Belanghebbenden stellen voor de wetgeving aan te passen, zodat de op een lager 
niveau geaggregeerde cijfers kunnen worden vrijgegeven, aangezien deze nodig 
kunnen zijn voor de berekening van risico-indicatoren. Het verzamelen van zinvolle 
gegevens over pesticidengebruik door de landbouwers is problematisch en brengt 
kosten voor lidstaten met zich mee, en ook is het moeilijk om overeenstemming in de 
hele EU te bereiken over de vraag welke gewassen relevant zijn, aangezien deze 
tussen de verschillende klimaatzones binnen Europa aanzienlijk kunnen verschillen. 
 
 Pesticiden zijn een bron van vervuiling en hebben een rechtstreeks effect op met name 
de staat van de biodiversiteit, de waterlichamen en de bodem. Om ervoor te zorgen 
dat deze effecten naar behoren in aanmerking worden genomen, is het van 
doorslaggevend belang dat beleidsmakers het risico en de mate van verontreiniging 
met pesticiden kunnen kwantificeren. Dit zou ook bijdragen aan een betere 
tenuitvoerlegging van de bestaande milieubeleidsinstrumenten en aan het 
onderkennen van de resterende leemten in het beleid om de milieuproblemen 
veroorzaakt door pesticiden aan te pakken. Momenteel is behoefte aan gegevens over 
de EU-biodiversiteitsstrategie voor 2020, het gemeenschappelijk landbouwbeleid 
(GLB), de kaderrichtlijn water en de thematische strategie inzake bodembescherming.  
 
 Pesticidenstatistieken zijn te sterk geaggregeerd om doeltreffende informatie voor een 
milieurisicobeoordeling te verschaffen. Voor een gedegen analyse van de effecten van 
de toepassing van pesticiden op ecosystemen is er behoefte aan informatie over welke 
specifieke werkzame stoffen in pesticiden op welke gewassen worden toegepast, en 
ook aan informatie over de soorten ecosystemen waarin die gewassen zich bevinden. 
Gegevens over gevaren, d.w.z. (eco-)toxicologische eigenschappen, zijn specifiek 
voor werkzame stoffen. Om gegevens over gevaren doeltreffend te combineren met 
gegevens over blootstelling teneinde het risico te kunnen begrijpen, is er dan ook 
absoluut behoefte aan gegevens over de mate van toepassing van specifieke 
werkzame stoffen in pesticiden per gewas, per gebied en per soort ecosysteem. 
                                                            
5  Richtlijn 2009/128/EG van het Europees Parlement en de Raad van 21 oktober 2009 tot vaststelling 
van een kader voor communautaire actie ter verwezenlijking van een duurzaam gebruik van pesticiden 
(PB L 309 van 24.11.2009, blz. 71). 
 
6 
 
Bovendien zouden cumulatieve risicobeoordelingsmethoden moeten worden 
toegepast om inzicht te verschaffen in de wijze waarop de mengsels van werkzame 
stoffen, beschermstoffen en synergistische middelen op elkaar inwerken om 
gecombineerde effecten in pesticiden te genereren. 
 
 De verordening vereist geen gegevens van de lidstaten over het type ecosysteem 
waarin stoffen worden toegepast. De effecten van mengsels van werkzame stoffen op 
het ecosysteem waarin een gewas zich bevindt, hangen af van de kenmerken van dat 
ecosysteem, met inbegrip van biotische en abiotische kenmerken. Het project 
"Ecosystemen en hun diensten in kaart brengen en beoordelen"6 verschaft een 
overeengekomen typologie van ecosystemen. Deze typologie kan dienen als basis 
voor de verslaglegging door de lidstaten over de toepassing van pesticiden naar 
ecosysteemtype, en ons inzicht in de risico’s van pesticiden voor het milieu 
verbeteren. Een gedegen analyse van de risico’s voor het milieu in verband met 
pesticiden is noodzakelijk voor de ondersteuning van de vergelijkende beoordeling 
van stoffen die in aanmerking komen om te worden vervangen, in de zin van 
artikel 50 van Verordening (EG) nr. 1107/2009 betreffende het op de markt brengen 
van gewasbeschermingsmiddelen. Dit is niet mogelijk met de gegevens die 
momenteel beschikbaar zijn. 
 
 Indien pesticidenstatistieken voldoende gedetailleerd beschikbaar komen, kunnen zij 
zeer nuttig kan zijn voor de verrichting terugwerkende risicobeoordelingen van de te 
verwachten werkelijke risiconiveaus van het totale pesticidengebruik in de EU, voor 
de gezondheid van mens en dier, en voor het milieu. Dit zou de schatting van de 
tendensen op basis van risico mogelijk maken, in aanvulling op de gegevens over de 
verkoop. Aangezien elke werkzame stof in een pesticide een verschillende toxiciteit 
en waarschijnlijkheid van blootstelling heeft, kunnen tendensen op basis van hun 
risico’s voor de gezondheid van mens en dier en de verschillende groepen van niet-
doelorganismen van grote waarde zijn voor de ondersteuning van het EU-beleid voor 
volksgezondheid, consumentenbescherming, diergezondheid en bescherming van het 
milieu. Deze beoordeling vormt een aanvulling op de jaarlijkse evaluatie van de 
risico’s voor de consument die voortkomen uit de niveaus van pesticideresiduen 
waarop de lidstaten toezicht houden. 
 
 Een evenwicht tussen vertrouwelijkheid en de relevantie of bruikbaarheid van de 
gegevens kon worden bereikt door de verschillende aggregatiemogelijkheden te 
onderzoeken, bijvoorbeeld op basis van de toxiciteit en de gebruikspatronen. Daarom 
wordt een dialoog voorgesteld tussen de diensten van de Commissie, de 
agentschappen en andere relevante actoren om de mogelijkheden te verkennen die 
kunnen bijdragen aan een optimalisering van de relevantie en de bruikbaarheid van de 
gegevens in de toekomst. 
 
                                                            
6  http://biodiversity.europa.eu/maes 
 
7 
 
3.2. Studies over niet-agrarisch pesticidengebruik 
De landbouw is de meest voor de hand liggende en waarschijnlijk de grootste bedrijfstak die 
pesticiden gebruikt. Er zijn echter ook andere professionele of niet-professionele gebruikers 
die in meerdere of mindere mate kunnen bijdragen aan de totale hoeveelheid gebruikte 
pesticiden. In het kwaliteitsverslag dat wordt toegevoegd aan de gegevens over het 
pesticidengebruik in de landbouw zal een vergelijking van de hoeveelheid in de landbouw 
gebruikte pesticiden met de totale in de handel gebrachte hoeveelheid worden opgenomen. 
De verordening geldt zowel voor de jaarlijkse statistieken over het op de markt brengen van 
pesticiden als voor statistieken over het agrarisch pesticidengebruik. Deze twee reeksen 
gegevens stemmen niet met elkaar overeen, aangezien er geen informatie is over pesticiden 
die niet in de landbouw worden toegepast. Dit werd ook geconstateerd in de 
onderhandelingen voorafgaand aan de goedkeuring van de verordening, en daarom werd een 
passage toegevoegd aan afdeling 6 (Kwaliteitsverslagen) van bijlage II bij de verordening: "– 
een korte beschrijving van het commerciële, niet-agrarische gebruik van pesticiden die in het 
kader van door de Commissie (Eurostat) te leiden proefstudies zijn verkregen". 
 
Figuur 1. Overzicht van de verschillende toepassingen van pesticiden 
 
 
 
 
 
In 2011 heeft de Commissie subsidies verstrekt voor experimentele studies om ramingen te 
maken van het commerciële en het niet-commerciële niet-agrarische pesticidengebruik. Vijf 
landen (België, Italië, Litouwen, Letland en Roemenië) hebben subsidies aangevraagd. 
Bovendien is de Commissie zich ervan bewust dat dergelijke onderzoeken zijn uitgevoerd in 
Nederland en het Verenigd Koninkrijk. 
 
De proefenquêtes waren gericht op sectoren zoals: 
- aangelegde terreinen of tuinen, openluchtrecreatiegebieden, parken; 
- sport- en recreatiegebieden en -faciliteiten; 
- spoorwegen; 
- snelwegen en wegen; 
- luchthavens en zeehavens; 
- archeologische locaties; 
Alle toepassingen van pesticiden 
Professionele toepassingen  Niet-professionele 
toepassingen 
Toepassingen in de landbouw Toepassingen buiten de landbouw 
 
8 
 
- moestuinen en hobbyboeren; 
- staatsbossen; 
- tuinen en parken; 
- overige. 
 
De belangrijkste lessen getrokken uit eerdere maatregelen en uit de pilotstudies zijn de 
volgende: 
1. er zijn grote verschillen in de patronen van niet-agrarisch pesticidengebruik tussen 
de lidstaten en zelfs tussen de gebieden binnen een land; 
2. de voornaamste toepassingsgebieden kunnen worden geïdentificeerd en zijn in de 
meeste lidstaten dezelfde; 
3. een beperkte lijst van werkzame stoffen is verbonden met de meest voorkomende 
toepassingen; 
4. voor de verschillende toepassingsgebieden zijn verschillende 
gegevensverzamelingsmethoden of een combinatie van methoden noodzakelijk. 
 
Naast de ogenschijnlijke diversiteit van nationale en regionale situaties hebben alle lidstaten 
bepaalde belangrijke spelers met elkaar gemeen en moeten zij de basis vormen voor alle 
enquêtes over het pesticidengebruik in de niet-agrarische sectoren. Het betreft: 
1. woongebieden (met inbegrip van huis en tuin); 
2. openbare ruimtes (met inbegrip van golfterreinen); 
3. industriële gebieden; 
4. infrastructuur; 
5. bossen. 
 
Deze activiteitengebieden moeten met prioriteit worden gedekt en moeten de basis vormen 
voor de vergelijking tussen statistieken over niet-agrarisch pesticidengebruik in de 
verschillende lidstaten of regio’s. 
 
3.3. Uitbreiding van de werkingssfeer van de verordening 
Overweging 5 van de verordening loopt vooruit op een uitbreiding van de werkingssfeer tot 
biociden. In haar verslag
7
 betreffende een duurzaam gebruik van biociden heeft de 
Commissie verklaard dat het niet wenselijk is om de werkingssfeer van de richtlijn duurzaam 
gebruik simpelweg uit te breiden tot biociden. Daarom acht de Commissie het ook niet 
noodzakelijk om de werkingssfeer van de verordening uit breiden tot biociden, zelfs al was 
dit de oorspronkelijke bedoeling. 
 
                                                            
7 COM (2016) 151 
(http://ec.europa.eu/health/biocides/docs/2016_report_sustainableuse_biocides_en.pdf) 
 
9 
 
4. KOSTEN EN LASTEN 
De kosten en administratieve lasten van de enquêtes zijn sterk afhankelijk van de gekozen 
enquêtemethode. 
 
De statistieken over pesticidenverkoop berusten in veel lidstaten op de administratieve 
gegevens van de autoriteiten of de vergunninghouders (zie bijlage I). In dat geval houden de 
kosten verband met het contact opnemen met de autoriteiten of het vaak beperkte aantal 
vergunninghouders om de gegevens op te vragen, en met het verwerken ervan. Niet uit alle 
lidstaten zijn concrete cijfers beschikbaar, maar uit de beschikbare informatie blijkt dat er in 
de meeste gevallen weinig werkdagen en kosten mee gemoeid zijn. De kosten en de lasten 
voor de rapporterende eenheden zijn volgens de verslagen alleszins aanvaardbaar, aangezien 
de vereiste gegevens hoe dan ook moeten worden geregistreerd op grond van Verordening 
(EG) nr. 1107/2009. 
 
Voor de statistieken over pesticidengebruik moet de informatie worden geregistreerd op 
het niveau van het landbouwbedrijf, hetgeen tot een hogere last leidt. Dit betekent dat een 
steekproef moet worden opgezet, vragenlijsten moeten worden opgesteld en enquêteurs of 
brieven moeten worden gestuurd indien er nog geen elektronisch systeem is ontwikkeld. De 
totale kosten zijn sterk afhankelijk van de gekozen methode, hetgeen ook blijkt uit de 
informatie die aan de Commissie is toegezonden. Er kunnen geen rechtstreekse conclusies 
worden getrokken uit de verslagen over de betrokken kosten, aangezien de informatie 
daarvoor onvoldoende gedetailleerd is. 
 
Zoals reeds uiteengezet, komt de informatie in de meeste landen rechtstreeks van de 
landbouwers. Op grond van Verordening (EG) nr. 1107/2009 moeten professionele 
gebruikers (landbouwers of ondernemers) een boekhouding van hun pesticidengebruik 
bijhouden. Dit betekent dat de informatie gemakkelijk beschikbaar moet zijn wanneer de 
landbouwer de enquêteur antwoord moet geven of de vragenlijst moet invullen. Dit komt tot 
uiting in de kwaliteitsverslagen, waaruit in veel gevallen blijkt dat op de bedrijven weinig tijd 
— 15 minuten tot 2 uur per enquête (elke vijf jaar) — nodig is om de enquête te 
beantwoorden. 
 
5. ERVARINGEN IN DE EERSTE VIJF JAAR 
Sinds december 2012 (voor de gegevens van 2011) zijn jaarlijks gegevens over 
pesticidenverkoop ingediend. Ondanks enkele technische opstartproblemen bij de Commissie 
zijn de procedures nu uitontwikkeld en functioneren ze goed. De eerste gegevens over het 
agrarisch pesticidengebruik zijn eind 2015 bij de Commissie ingediend. Tot dusverre was het 
— gezien het zeer grote aantal complexe gegevens — niet mogelijk om de gegevens volledig 
te verwerken, zodat zij nog niet volledig beschikbaar zijn voor de gebruikers. Bijgevolg is de 
bruikbaarheid van deze gegevens nog niet beoordeeld. Desondanks worden hieronder aantal 
tekortkomingen en aanbevelingen weergegeven. 
 
 
10 
 
5.1. De beschikbaarheid van gedetailleerde informatie over pesticiden 
De verordening verbiedt de bekendmaking van gegevens over de afzonderlijke werkzame 
stoffen. Artikel 3, lid 4, luidt als volgt: "Om redenen van vertrouwelijkheid, aggregeert de 
Commissie (Eurostat) de gegevens vóór publicatie volgens de chemische klassen of de 
categorieën van producten vermeld in bijlage III, met inachtneming van de bescherming van 
vertrouwelijke gegevens in de afzonderlijke lidstaten. Conform artikel 20 van Verordening 
(EG) nr. 223/2009 worden de vertrouwelijke gegevens door de nationale instanties en de 
Commissie (Eurostat) uitsluitend voor statistische doeleinden gebruikt." 
 
Bijgevolg kan de Commissie geen gegevens over individuele werkzame stoffen 
bekendmaken. Bovendien kunnen de geaggregeerde gegevens niet altijd worden verspreid 
wanneer er een direct of indirect risico bestaat dat statistische eenheden worden onderkend; 
dit is de algemene regel in de statistiek om de vertrouwelijkheid van gegevens te beschermen. 
 
Indien de verkoopstatistieken bij de detailhandelaars zouden worden verzameld, zou dit 
leiden tot een groot aantal statistische eenheden, waardoor de kans op 
vertrouwelijkheidskwesties klein zou zijn. Er is echter gebleken dat de meeste lidstaten de 
gegevens rechtstreeks bij de vergunninghouders verzamelen. Dit gebeurt hetzij in de vorm 
van administratieve gegevens die zijn toegezonden aan de voor pesticiden bevoegde 
autoriteiten, hetzij aan de hand van een vragenlijst. Voor de meeste werkzame stoffen 
betekent dit dat er slechts één gegevensverstrekker is, waardoor de informatie een 
vertrouwelijk karakter krijgt. Doordat veel klassen uit slechts weinig stoffen bestaan, of de 
producent/importeur dezelfde is voor veel stoffen van de groep, is een situatie ontstaan 
waarin veel geaggregeerde gegevens op hogere niveaus eveneens vertrouwelijk zijn. De 
Commissie is van mening dat de verkoopgegevens die wettelijk zijn vereist op grond van de 
verordening, met succes door de landen worden verzameld en toegezonden aan de 
Commissie. Zij is ook van mening dat de algehele kwaliteit van de gegevens goed is. De 
waarde van de statistische informatie die aan gebruikers wordt verstrekt, vermindert echter 
door de toepassing van de vertrouwelijkheidsvoorschriften op een aanzienlijk deel van de 
gegevens. Daarom kan niet worden aangenomen dat de behoeften van de gebruikers goed 
worden gediend door de verordening. 
5.2. Statistieken over pesticidenverkoop 
Het vergelijken van de pesticidenverkoop tussen de verschillende landen en in de loop der 
jaren is niet eenvoudig omdat externe factoren zoals weersomstandigheden, de bodem en 
productiemethoden sterk van invloed zijn op de benodigde soorten en hoeveelheden 
pesticiden. 
 
Een product wordt niet noodzakelijkerwijze gebruikt waar het is gekocht, en landbouwers 
kunnen pesticiden ook rechtstreeks bij een detailhandelaar in het buurland betrekken. Hierbij 
zal het slechts gaan om een klein deel van de totale verkopen, maar dit deel wordt niet correct 
weergegeven in de verkoopstatistieken. Er kan ook tijd verlopen tussen de verkoop van het 
 
11 
 
bestrijdingsmiddel en het gebruik ervan, afhankelijk van de vraag of het is gekocht om een 
voorraad te vormen of voor direct gebruik. 
 
Veel gebruikers willen beschikken over gedetailleerde gegevens over de verkochte 
hoeveelheden van de afzonderlijke werkzame stoffen. De Commissie en de nationale bureaus 
voor de statistiek kunnen deze informatie echter niet geven, omdat zij aan de verordening en 
de vertrouwelijkheidsvoorschriften moeten voldoen. 
 
Zoals reeds vermeld, legt de verordening de Commissie sterke beperkingen voor de 
verspreiding van gegevens op. Alle gegevens moeten worden geaggregeerd in klassen en 
groepen, ongeacht of de gegevens door de lidstaten al dan niet als vertrouwelijk worden 
aangemerkt. Bovendien mag de Commissie niet afwijken van de klassen die zijn vastgesteld 
in bijlage III bij de verordening. 
 
Aangezien gebruikers vaak geïnteresseerd zijn in specifieke werkzame stoffen of groepen van 
stoffen die van de vooraf gedefinieerde klassen verschillen, kan de verordening als te 
restrictief worden aangemerkt; de juiste analyses kunnen niet worden uitgevoerd. Een goed 
voorbeeld is de recente discussies over neonicotinoïden, de groep pesticiden die schadelijk 
kunnen zijn voor bijen. De desbetreffende werkzame stoffen bevinden zich niet allemaal in 
dezelfde chemische klassen in bijlage III, hetgeen betekent dat de Commissie de 
beleidsmakers niet alle relevante gegevens heeft kunnen verschaffen. 
 
In de verordening wordt bepaald dat gewicht de enige te gebruiken eenheid is, maar 
biologische pesticiden mogen niet worden uitgedrukt in gewicht, maar in "kolonievormende 
eenheden". Dit leidt tot problemen voor zowel de verstrekkers als de gebruikers van de 
gegevens, aangezien de gegevens geen betekenis hebben of moeten worden omgezet voordat 
ze worden doorgegeven en gebruikt. Deze zuiver technische kwestie moet verder worden 
uitgewerkt. 
 
5.3. Statistieken over pesticidengebruik 
Op grond van de verordening moet elke lidstaat voor de statistieken over het agrarisch 
pesticidengebruik een selectie vaststellen van de gewassen waarvoor in de periode van vijf 
jaar gegevens moeten worden verzameld; die selectie moet representatief zijn voor de 
gewassen die in de lidstaat worden geteeld en voor de gebruikte stoffen. Bij de keuze van de 
gewassen moet rekening worden gehouden met de gewassen die het meest relevant zijn voor 
de nationale actieplannen inzake pesticiden. Aangezien echter in de nationale actieplannen 
niet altijd de meest relevante gewassen worden genoemd, is de keuze van gewassen zeer 
divers. Dit heeft geleid tot een situatie waarin een risico bestaat dat het niet mogelijk is 
gegevens over pesticidengebruik op de gewassen tussen verschillende landen te vergelijken. 
 
De referentieperiode moet bestaan uit maximaal twaalf maanden in een periode van vijf jaar, 
en alle gewasbeschermingsbehandelingen beslaan die direct of indirect bij het gewas horen. 
De lidstaten kunnen de referentieperiode op elk moment van de periode van vijf jaar kiezen 
 
12 
 
en de keuze kan voor elk gekozen gewas verschillend zijn. Dit heeft ertoe geleid dat landen 
verschillende referentieperioden hebben gekozen, en het zal dus potentieel niet mogelijk zijn 
om gegevens voor hetzelfde jaar tussen landen onderling te vergelijken of om resultaten op 
EU-niveau te verschaffen. 
 
6. VOORSTELLEN VOOR VERDERE VERBETERINGEN 
Rekening houdend met het advies van de belanghebbenden acht de Commissie het belangrijk 
om de wetgeving over pesticidenverkoop verder aan te passen, zodat alle niet-vertrouwelijke 
gegevens aan het publiek beschikbaar kunnen worden gesteld, zowel als werkzame stof als in 
verschillende vormen van aggregatie. 
 
De Commissie hecht evenveel belang aan verdere aanpassing van de wetgeving inzake 
statistieken over pesticidengebruik met het oog op een consistentere aanpak en dekking in 
alle lidstaten. Te denken valt aan vastgestelde gemeenschappelijke referentieperioden en 
duidelijke voorschriften voor de gewassen die in de enquête moeten worden opgenomen. De 
dekkingsvoorschriften kunnen worden gebaseerd op de gewasproductiestatistieken (een 
bepaald percentage van het bouwland en meerjarige teelten moet worden afgedekt), en op 
analyses van de mogelijke risico’s voor het milieu en de menselijke gezondheid op basis van 
de verkoop van werkzame stoffen. Deze voorschriften kunnen worden opgesteld in nauwe 
samenwerking tussen de betrokken diensten en agentschappen van de Commissie en met de 
nationale deskundigen. 
 
Tot slot heeft de Commissie, in samenwerking met de belanghebbenden, een strategie voor 
landbouwstatistieken in 2020 en daarna ontworpen8. De strategie stelt voor dat alle 
landbouwstatistieken, met uitzondering van de Landbouwrekeningen, moeten worden 
gegroepeerd in twee kaderregelingen. De Commissie beveelt sterk aan dat 
pesticidenstatistieken moeten worden samengevoegd met de andere gebieden van 
landbouwstatistieken.  
                                                            
8  Strategy for agricultural statistics 2020 and beyond — Final. 
 
13 
 
BIJLAGE I 
De informatie in deze bijlage is gebaseerd op de nationale verslagen die de lidstaten 
overeenkomstig de verordening hebben verstrekt 
 
NATIONALE AUTORITEIT 
BEVOEGD VOOR 
PESTICIDENVERKOOP 
VERZAMELMETHODEN VOOR GEGEVENS OVER 
PESTICIDENVERKOOP 
BE 
Federale Overheidsdienst 
Volksgezondheid, Veiligheid van 
de Voedselketen en Leefmilieu 
Administratieve gegevens; vergunninghouders 
(producenten, importeurs en exporteurs) moeten aangifte 
doen van de hoeveelheden die in de handel zijn gebracht 
BG 
Ministerie van Landbouw en 
Voedselvoorziening 
Administratieve gegevens op basis van verklaringen van de 
erkende distributeurs 
CZ 
Tsjechisch Bureau voor de 
Statistiek 
Administratieve gegevens; ondernemers die hun producten 
in de handel brengen of opslaan met het oog op uitvoer 
naar derde landen moeten verslag uitbrengen aan het 
centraal instituut voor toezicht op en onderzoek in de 
landbouw (CISTA). De gegevensverzameling gebeurt online 
en/of door middel van papieren vragenlijsten  
DK 
Deens Bureau voor 
Milieubescherming 
(Miljøstyrelsen), Deens Ministerie 
van Milieubeheer en 
Voedselvoorziening 
Administratieve gegevens. Verplichte rapportage: Deense 
vergunninghouders elektronisch en buitenlandse 
vergunninghouders per e-mail 
DE 
Federaal Bureau voor 
Consumentenbescherming en 
Voedselveiligheid (BVL) 
Administratieve gegevens; vergunninghouders (inclusief 
houders van een vergunning voor parallelhandel), 
fabrikanten en distributeurs moeten verslag uitbrengen 
over de in eigen land verkochte en de uitgevoerde 
hoeveelheden, inclusief verkoop voor noodsituaties 
EE Ests Bureau voor de Statistiek 
Telling van alle importeurs en leveranciers door web-
applicatie en/of enquête via papieren post 
IE 
Ministerie van Landbouw, 
Voedselvoorziening en Mariene 
Zaken 
De gegevens worden verzameld op basis van een telling. De 
administratieve gegevens zijn afkomstig van alle houders 
van productvergunningen en afzetbedrijven 
EL 
Griekse Statistische Autoriteit 
(ELSTAT) 
Statistische enquête van alle verkopers op het nationale 
grondgebied, door het Ministerie van 
Plattelandsontwikkeling en Voedselvoorziening, per brief of 
e-mail. Sinds 2014 zijn verkopers verplicht om de gegevens 
online te melden  
 
14 
 
 
NATIONALE AUTORITEIT 
BEVOEGD VOOR 
PESTICIDENVERKOOP 
VERZAMELMETHODEN VOOR GEGEVENS OVER 
PESTICIDENVERKOOP 
ES 
Ministerie van Landbouw, 
Voedselvoorziening en Milieu 
Elektronische vragenlijst/enquête (binnen en buiten het 
nationale grondgebied) van de vergunninghouders en 
respondenten aan wie de rechten voor het in de handel 
brengen zijn overgedragen. Administratieve gegevens 
worden verstrekt door het Subdireccion General de Sanidad 
Vegetal 
FR 
Ministerie van Landbouw, 
Voedselvoorziening en Bosbouw 
Administratieve gegevens; distributeurs moeten hun 
verkoopcijfers melden aan de wateragentschappen. De 
verkoopcijfers worden vervolgens verder bewerkt door het 
Ministerie van Milieu 
HR 
Kroatisch Bureau voor de 
Statistiek  
Administratieve gegevens; het Ministerie van Landbouw is 
verantwoordelijk voor het verzamelen van gegevens van 
distributeurs en verkooppunten 
IT 
Italiaans Nationaal Bureau voor 
de Statistiek (ISTAT) 
Telling van alle distributeurs per post  
CY 
Statistische dienst van Cyprus 
(CYSTAT) 
Vragenlijst/enquête van leveranciers, per post of 
elektronisch. Administratieve gegevens worden verstrekt 
door het Ministerie van Landbouw 
LV 
Letse staatsdienst voor 
gewasbescherming (SPPS) 
Volledige enquête (op papier en/of elektronisch) van alle 
respondenten — distributeurs 
LT Litouws Bureau voor de Statistiek 
Volledige enquête van alle producenten en 
vergunninghouders 
LU 
Nationaal Instituut voor Statistiek 
en Economische Studies (STATEC) 
Telling van verkopers (detail- of groothandelaren) en 
coöperaties 
HU 
Hongaars Centraal Bureau voor 
de Statistiek 
Het Nationaal Bureau voor Voedselveiligheid (Ministerie van 
Plattelandsontwikkeling) verzamelt de gegevens van 
vergunninghouders  
MT 
Maltees Nationaal Bureau voor de 
Statistiek (NSO) 
Online telling van erkende importeurs 
NL 
Centraal Bureau voor de Statistiek 
(CBS) 
Administratieve gegevens afkomstig van de Nederlandse 
Voedsel- en Warenautoriteit (NVWA) 
 
15 
 
 
NATIONALE AUTORITEIT 
BEVOEGD VOOR 
PESTICIDENVERKOOP 
VERZAMELMETHODEN VOOR GEGEVENS OVER 
PESTICIDENVERKOOP 
AT 
Oostenrijks Bureau voor de 
Statistiek (STAT), Oostenrijks 
Agentschap voor Gezondheid en 
Voedselveiligheid (AGES) 
Vergunning; vergunninghouders en distributeurs moeten 
gegevens indienen bij het Oostenrijkse Federale Bureau 
voor Voedselveiligheid 
PL Centraal Bureau voor de Statistiek 
Volledige enquête, uitgevoerd in samenwerking met het 
Ministerie van Landbouw en Plattelandsontwikkeling en het 
Instituut voor Gewasbescherming — Nationaal 
onderzoeksinstituut 
PT 
Portugees Bureau voor de 
Statistiek (INE), Nationale 
Autoriteit (DGAV) 
Administratieve gegevens worden verkregen van de 
Nationale Autoriteit Direção Geral de Alimentação e 
Veterinária (DGAV)  
RO 
Roemeens Nationaal Instituut 
voor de Statistiek 
Telling op basis van persoonlijke interviews, uitgevoerd in 
samenwerking met het Ministerie van Landbouw en 
Plattelandsontwikkeling (Nationaal Agentschap voor 
Gewasbescherming). De telling dekt gecertificeerde 
verkoopeenheden, marktdeelnemers en natuurlijke 
personen 
SI 
Bureau voor de Statistiek van de 
Sloveense Republiek 
Administratieve gegevens die worden ingediend bij de 
Sloveense Dienst voor Voedselveiligheid, Diergeneeskunde 
en Gewasbescherming (UVHVVR) 
SK 
Bureau voor de Statistiek van de 
Slowaakse Republiek (SOSR) 
Administratieve gegevens; het Centrale Toezichts- en 
Testinstituut voor de Landbouw (CCTIA) verzamelt gegevens 
van de vergunninghouders of houders van een vergunning 
voor parallelhandel 
FI 
Fins Bureau voor Veiligheid en 
Chemische Stoffen (Tukes) 
Het Fins Bureau voor Veiligheid en Chemische Stoffen 
(Tukes) verzamelt de gegevens per post of e-mail van 
vergunninghouders of hun vertegenwoordigers 
SE 
Zweeds Agentschap voor 
chemische stoffen (Kemi) 
Het agentschap verzamelt gegevens van vergunninghouders 
UK 
Directoraat Regelgeving 
Chemische Stoffen (Chemicals 
Regulation Directorate) 
Vrijwillige elektronische telling van bedrijven, uitgevoerd 
door de Britse Raad voor Gewasproductie (British Crop 
Production Council) namens het Bureau voor Nationale 
Statistiek (Office for National Statistics — ONS) 
 
16 
 
 
NATIONALE AUTORITEIT 
BEVOEGD VOOR 
PESTICIDENVERKOOP 
VERZAMELMETHODEN VOOR GEGEVENS OVER 
PESTICIDENVERKOOP 
NO 
Noorse Autoriteit voor 
Voedselveiligheid 
Administratieve gegevens afkomstig van producenten en 
importeurs 
 
  
 
17 
 
BIJLAGE II 
De informatie in deze bijlage is gebaseerd op de nationale verslagen die de lidstaten 
overeenkomstig de verordening hebben verstrekt  
 
KWALITEIT VAN DE INGEDIENDE GEGEVENS 
OVER PESTICIDEN  
BRUIKBAARHEID VAN VERKOOPSTATISTIEKEN 
VAN PESTICIDEN 
BE 
Ramingen zijn niet noodzakelijk en te hoge 
ramingen zijn onwaarschijnlijk doordat 
gedeclareerde gegevens en de vergoedingen 
aan elkaar gekoppeld worden. 
De gegevens worden gebruikt voor de berekening 
van de jaarlijkse vergoeding voor het op de markt 
brengen van pesticiden en de raming van de 
totale hoeveelheden die op nationaal niveau 
worden toegepast en de daaruit voortvloeiende 
risico’s voor mens en milieu  
BG 
De gegevens zijn veelomvattend en 
bestrijken alle beschikbare in- en uitvoer 
De gegevens zijn specifiek, met slechts een klein 
aantal potentiële gebruikers 
CZ 
De bronnen bestrijken alle eenheden die 
wettelijk verplicht zijn om verslag uit te 
brengen en alle producten die in de handel 
zijn gebracht 
De gegevens worden voornamelijk gebruikt door 
CISTA voor fytosanitaire controle, planning en 
uitvoering van controles op naleving door 
distributeurs  
DK 
De verkochte hoeveelheid wordt 
gerapporteerd als het totale bedrag van de 
verkoop van elk product 
Gebruikers zijn politici, de landbouwsector, 
NGO’s en het publiek.  
De gegevens worden onder meer gebruikt voor 
toezicht op de doelstelling om de last van 
pesticiden te verminderen met 40 % tussen 2011 
en eind 2015 (Deense 
bestrijdingsmiddelenstrategie 2013-2015, nu 
verlengd met 1 jaar) 
DE 
De totale nauwkeurigheid van de gegevens is 
bevredigend, hoewel non-respons — 
voornamelijk door onjuiste contactgegevens 
van parallelhandelsbedrijven — een 
probleem kan zijn. Een raming van de te 
geringe dekking wegens illegale handel is 
niet mogelijk  
Het Federaal Bureau voor 
Consumentenbescherming en Voedselveiligheid 
(BVL) maakt gebruik van de gegevens voor de 
interne toezichthoudende taken na registratie. 
De gegevens worden ook bekendgemaakt in de 
Duitse statistische jaarboek over voeding, 
landbouw en bosbouw en in de Bundesanzeiger 
(Staatscourant). Het Julius Kühn Institut (JKI) — 
het federale onderzoekscentrum voor 
cultuurgewassen — ontvangt deze gegevens 
eveneens. Andere autoriteiten, zoals het federale 
milieubureau (Umweltbundesamt — UBA) of 
onderzoeksinstellingen, ontvangen op verzoek 
stofspecifieke verkoopgegevens  
 
18 
 
 
KWALITEIT VAN DE INGEDIENDE GEGEVENS 
OVER PESTICIDEN  
BRUIKBAARHEID VAN VERKOOPSTATISTIEKEN 
VAN PESTICIDEN 
EE 
De kwaliteit van de statistieken is hoog 
omdat alle ondernemingen worden 
bestreken en het responspercentage hoog 
was 
Gebruikers zijn de Landbouwkamer, het Centrum 
voor Landbouwkundig Onderzoek, het Ministerie 
van Landbouw), andere ministeries, onderzoeks- 
en opleidingsinstellingen, de media, andere 
organisaties en ondernemingen, en particulieren  
IE 
Gegevens afkomstig van de houders van 
productvergunningen en afzetbedrijven zijn 
de werkelijke gegevens. Daarom wordt de 
kwaliteit van de gegevens als hoog 
aangemerkt. 
Er zijn slechts enkele verzoeken om deze 
gegevens ontvangen. Ondernemingen en 
vergunninghouders hebben toegang tot dit 
register en kunnen informatie over elk product 
raadplegen  
EL 
Door de invoering van het online-systeem is 
de totale kwaliteit verbeterd. Met name is 
daardoor de respons verbeterd ten opzichte 
van de lage niveaus in het verleden 
Ministerie van Plattelandsontwikkeling en 
Voedselvoorziening, de regering, de pers, de 
media en universitaire onderzoekers gebruiken 
deze gegevens om de risico’s in verband met 
pesticiden te beperken 
ES 
De gegevens worden onderworpen aan een 
interne consistentieprocedure 
Om het effect van overheidsbeleid te beoordelen 
en de relevante gezondheidsindicatoren en 
aanverwante milieurisico’s te berekenen  
FR 
De declaratiesysteem geldt voor de verkoop 
aan eindgebruikers (of aankopen in het 
buitenland door eindgebruikers). Dit 
voorkomt dubbeltellingen als gevolg van 
overdrachten van vergunningen of 
tussenpersonen in de verkoopketen  
Momenteel zijn ons geen specifieke 
gebruikersbehoeften bekend 
HR Het land heeft geen gegevens verstrekt 
Gegevens worden gebruikt door 
overheidsinstanties, lokale overheden, 
rechtspersonen en natuurlijke personen  
IT Bevredigend 
Gegevens worden vooral gebruikt door het 
Instituut voor Milieubescherming en -onderzoek 
(Ispra) en het Ministerie van Landbouw om de 
risico’s voor mens en milieu te beoordelen 
CY 
De enquête was integraal met volledige 
dekking, aangezien het land slechts enkele 
leveranciers telt 
De gegevens voldoen aan de behoeften van het 
Ministerie van Landbouw 
 
19 
 
 
KWALITEIT VAN DE INGEDIENDE GEGEVENS 
OVER PESTICIDEN  
BRUIKBAARHEID VAN VERKOOPSTATISTIEKEN 
VAN PESTICIDEN 
LV 
De algemene kwaliteit van de statistische 
output wordt als goed beoordeeld. De 
belangrijkste kracht van het proces is dat het 
verzamelen van gegevens op de wet is 
gebaseerd 
Vooral wetenschappers, studenten en media 
hebben belangstelling voor de gegevens getoond. 
De statistische informatie voldoet in grote lijnen 
aan de behoeften van de nationale gebruikers 
LT 
De gegevens worden verzameld uit 
betrouwbare bronnen met gebruikmaking 
van strenge methodologische normen 
De voornaamste gebruikers zijn overheids- en 
gemeentelijke autoriteiten en instanties, 
internationale organisaties, de media, 
onderzoekers, het bedrijfsleven en studenten. De 
gegevens worden gebruikt om potentiële risico’s 
voor de gezondheid van de mens en het milieu te 
identificeren 
LU 
De respondenten wordt tevens gevraagd 
welk aandeel de binnenlandse en 
buitenlandse leveranciers of tussenpersonen 
hebben om mogelijke dubbeltelling van 
nationale groothandelaren te voorkomen 
Verkoopstatistieken kunnen van belang zijn voor 
beleidsmakers, het Ministerie van Landbouw, het 
Ministerie van Milieu, milieulobbygroepen en 
onderzoekers 
HU 
Afgezette hoeveelheden worden vergeleken 
en getoetst aan de hand van de gegevens 
van de voorgaande jaren op productniveau 
Het land heeft geen gegevens verstrekt 
MT 
De algemene kwaliteit is goed. De 
verzameling van de gegevens is integraal en 
er zijn procedures om de gegevens te 
valideren en te analyseren 
De Europese Commissie is de belangrijkste 
gebruiker 
NL 
De kwaliteit van de gegevens wordt 
stelselmatig beoordeeld met behulp van een 
kader dat is gebaseerd op de 
kwaliteitsdefinitie van het Europees 
statistisch systeem 
De gegevens worden gebruikt om het 
overheidsbeleid te evalueren 
AT Het land heeft geen gegevens verstrekt Toezicht en controle  
PL 
Verplichte enquête van producenten, 
nationale distributeurs en importeurs 
middels elektronische vragenlijsten 
Gebruikers zijn onder meer centrale bureaus, 
wetenschappelijke en onderzoeksinstellingen, 
studenten en ondernemingen in de 
landbouwsector. De gegevens kunnen worden 
gebruikt om de omstandigheden en de kosten 
van landbouwproductie en gevolgen voor het 
milieu te beoordelen  
 
20 
 
 
KWALITEIT VAN DE INGEDIENDE GEGEVENS 
OVER PESTICIDEN  
BRUIKBAARHEID VAN VERKOOPSTATISTIEKEN 
VAN PESTICIDEN 
PT 
Valideringen zijn gebaseerd op een 
vergelijking van geaggregeerde gegevens 
met die van de voorafgaande jaren  
Deze gegevens worden gebruikt om de markt en 
de verbinding ervan met de 
verkoopvergunningen van de nationale autoriteit 
te beoordelen 
RO Het land heeft geen gegevens verstrekt 
Gebruikers zijn onder meer het Ministerie van 
Landbouw en Plattelandsontwikkeling, het 
Nationale Bureau voor Gewasbescherming, de 
gewasbeschermingseenheden, de Academie van 
Land- en bosbouwwetenschappen, het Nationaal 
Instituut voor Onderzoek en Ontwikkeling voor 
Industriële Ecologie, het Centrum voor 
Toegepaste Biochemie en Biotechnologie, het 
Ministerie van Milieu, Water en Bossen en het 
Instituut voor Onderzoek en Ontwikkeling voor 
Gewasbescherming 
SI 
De gegevens betreffen groothandelaren 
binnen het nationale grondgebied. De 
gegevens kunnen echter niet worden 
uitgesplitst in lagere territoriale eenheden 
omdat er geen conclusies kunnen worden 
getrokken over de vraag waar sprake is van 
detailhandel of van daadwerkelijk gebruik 
Gebruikt als indicatie voor de hoeveelheid 
werkzame stoffen die in de landbouw worden 
gebruikt 
SK 
De gegevens zijn van goede kwaliteit met 
voldoende nauwkeurigheid en volledigheid 
De Europese Commissie is de belangrijkste 
gebruiker 
FI 
De kwaliteit van de gegevens is als goed aan 
te merken  
De gebruikers van de gegevens zijn autoriteiten 
op het gebied van landbouw, milieu, 
voedselveiligheid en gezondheid, 
onderzoeksinstellingen en de media. Op verzoek 
zijn gedetailleerde gegevens verstrekt voor 
onderzoek en toezicht  
SE 
De gegevens hebben betrekking op alle in de 
handel gebrachte producten. De gegevens 
worden handmatig verwerkt, en 
rekenfouten zijn daarom mogelijk 
Wij hebben zeer weinig informatie over de 
gebruikers. Tendensen zijn vaak interessanter 
dan de gegevens zelf 
 
21 
 
 
KWALITEIT VAN DE INGEDIENDE GEGEVENS 
OVER PESTICIDEN  
BRUIKBAARHEID VAN VERKOOPSTATISTIEKEN 
VAN PESTICIDEN 
UK 
De nauwkeurigheidsmaat is als 
aanvaardbaar aan te merken. Een 
multinationale onderneming met naar 
schatting 8 % marktaandeel in het VK heeft 
consequent geweigerd gegevens te 
verschaffen. Andere ontbrekende 
antwoorden werden niet significant geacht 
omdat de meeste niet-antwoordende 
ondernemingen kleine marktdeelnemers 
zijn. 
Potentiële gebruikers op nationaal niveau zijn 
onder meer leden van de Vereniging voor 
Gewasbescherming ("Crop Protection 
Association"). Dit is de Britse branchevereniging 
van bedrijven die betrokken zijn bij de 
vervaardiging, samenstelling, ontwikkeling en 
nationale distributie van pesticiden en 
gewasbeschermingsmiddelen voor landbouw, 
bosbouw, tuinbouw, hobbytelers, industriële of 
gemeentelijke afzetmarkten 
NO 
De kwaliteit van de gegevens wordt als zeer 
goed beoordeeld. Alle invoer en productie 
moet worden gerapporteerd en bevestigd 
door de accountants van de bedrijven. 
Ramingen van gegevens zijn niet vereist 
De gegevens worden gebruikt als basis voor de 
berekening van de milieubelasting. Gebruikers 
zijn onder meer overheidsinstellingen, 
landbouwersorganisaties, NGO’s, het 
bedrijfsleven enz. De gegevens zijn beschikbaar 
voor werkzame stoffen en voor producten. 
Gebruikers hebben verklaard behoefte te hebben 
aan gegevens op regionaal niveau, en niet alleen 
op nationaal niveau. Gezien de wijze waarop de 
gegevens worden verzameld, is dit echter niet 
mogelijk 
 
 
 

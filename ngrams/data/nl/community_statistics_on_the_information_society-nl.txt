VERORDENING (EG) Nr. 808/2004 VAN HET EUROPEES PARLEMENT EN DE RAAD
van 21 april 2004
betreffende communautaire statistieken over de informatiemaatschappij
(Voor de EER relevante tekst)
HET EUROPEES PARLEMENT EN DE RAAD VAN
DE EUROPESE UNIE,
Gelet op het Verdrag tot oprichting van de Europese Gemeen-
schap, en met name op artikel 285, lid 1,
Gezien het voorstel van de Commissie,
Volgens de procedure van artikel 251 van het Verdrag (1),
Overwegende hetgeen volgt:
(1) De Europese Raad van Lissabon van maart 2000 heeft
als doel gesteld dat Europa binnen tien jaar de meest
concurrerende en dynamische kenniseconomie van de
wereld moet worden.
(2) In het actieplan eEurope 2002 — dat in juni 2000 werd
goedgekeurd door de Europese Raad van Feira — werd
een proces ingesteld van doelstellingen en benchmarking
om Europa zo snel mogelijk on line te brengen.
(3) De Europese Raad van Sevilla van juni 2002 heeft de
doelstellingen van het actieplan eEurope 2005 goedge-
keurd, waarin werd gepleit voor een rechtsgrond om de
regelmatige verstrekking van vergelijkbare gegevens in
de lidstaten te waarborgen en een gebruik op grotere
schaal van officiële statistieken over de informatiemaat-
schappij mogelijk te maken.
(4) Voor de structurele indicatoren die worden gebruikt in
het jaarlijkse voorjaarsverslag aan de Europese Raad zijn
indicatoren vereist die gebaseerd zijn op coherente sta-
tistische informatie op het gebied van de informatie-
maatschappij.
(5) Voor de benchmarking van eEurope in het kader van de
uitvoering van de actieplannen eEurope zijn indicatoren
vereist die gebaseerd zijn op coherente statistische infor-
matie op het gebied van de informatiemaatschappij.
(6) De diensten van de Commissie hebben jaarlijks gehar-
moniseerde statistieken nodig over het gebruik van
informatie- en communicatietechnologieën (ICT) in het
bedrijfsleven.
(7) De diensten van de Commissie hebben geharmoniseerde
statistieken op jaarbasis nodig over het gebruik van ICT's
door particulieren en in huishoudens.
(8) Als gevolg van de snelle ontwikkeling van de informatie-
maatschappij moeten de geproduceerde statistieken zich
aan de nieuwe ontwikkelingen aanpassen. Dit kan wor-
den bereikt door gebruik te maken van modules met
een vaste geldigheidsduur en door wijzigingen mogelijk
te maken door middel van uitvoeringsmaatregelen die
rekening houden met de middelen van de lidstaten, de
last die op de respondenten rust, technische en metho-
dologische haalbaarheid en de betrouwbaarheid van de
resultaten.
(9) De productie van specifieke communautaire statistieken
wordt geregeld door Verordening (EG) nr. 322/97 van
de Raad van 17 februari 1997 betreffende de com-
munautaire statistiek (2).
(10) Aangezien het doel van het overwogen optreden, name-
lijk de vaststelling van een gemeenschappelijk kader
voor de systematische productie van communautaire sta-
tistieken over de informatiemaatschappij, niet voldoende
door de lidstaten kan worden verwezenlijkt en derhalve
vanwege de omvang of de gevolgen van het overwogen
optreden beter door de Gemeenschap kan worden ver-
wezenlijkt, kan de Gemeenschap, overeenkomstig het
subsidiariteitsbeginsel zoals neergelegd in artikel 5 van
het Verdrag, maatregelen treffen. Overeenkomstig het in
dat artikel neergelegde evenredigheidsbeginsel blijft deze
verordening beperkt tot het minimum dat vereist om dit
doel te verwezenlijken, en gaat niet verder dan wat daar-
toe nodig is.
(11) De maatregelen die voor de tenuitvoerlegging van deze
verordening nodig zijn, moeten worden genomen over-
eenkomstig Besluit 1999/468/EG van de Raad van 28
juni 1999 tot vaststelling van de voorwaarden voor de
uitoefening van de aan de Commissie verleende uitvoe-
ringsbevoegdheden (3).
(12) Het Comité statistisch programma, opgericht bij Besluit
89/382/EEG, Euratom van de Raad (4), is overeenkom-
stig artikel 3 van dit besluit geraadpleegd,
(1) Advies van het Europees Parlement van 29 januari 2004 (nog niet
verschenen in het Publicatieblad) en Besluit van de Raad van 16
april 2004.
(2) PB L 52 van 22.2.1997, blz. 1. Verordening laatstelijk gewijzigd bij
Verordening (EG) nr. 1882/2003 van het Europees Parlement en de
Raad (PB L 284 van 31.10.2003, blz. 1).
(3) PB L 184 van 17.7.1999, blz. 23.
(4) PB L 181 van 28.6.1989, blz. 47.
30.4.2004 L 143/49Publicatieblad van de Europese UnieNL
HEBBEN DE VOLGENDE VERORDENING VASTGESTELD:
Artikel 1
Doel
Het doel van deze verordening is een gemeenschappelijk kader
vast te stellen voor de systematische productie van communau-
taire statistieken over de informatiemaatschappij.
Artikel 2
Definities
Voor de toepassing van deze verordening gelden de volgende
definities:
a) „communautaire statistieken” heeft de betekenis die er in
artikel 2 van Verordening (EG) nr. 322/97 aan is toege-
kend;
b) „productie van statistieken” heeft de betekenis die er in arti-
kel 2 van Verordening (EG) nr. 322/97 aan is toegekend;
c) Onder „referentieperiode” wordt verstaan de periode
waarop de gegevens betrekking hebben;
d) Onder „referentiejaar” wordt verstaan een referentieperiode
van één kalenderjaar;
e) Onder „verzamelperiode” wordt verstaan een in de uitvoe-
ringsmaatregelen vastgestelde periode gedurende welke
gegevens verzameld worden.
Artikel 3
Werkingssfeer
1. De samen te stellen statistieken omvatten informatie die
vereist is voor de benchmarking van eEurope en nuttig is voor
de structurele indicatoren, en andere informatie die nodig is
om een uniforme basis te verschaffen voor de analyse van de
informatiemaatschappij.
2. De statistieken worden verdeeld in modules als omschre-
ven in de bijlagen I en II.
Artikel 4
Modules
De modules in deze verordening hebben betrekking op de vol-
gende gebieden:
— Het bedrijfsleven en de informatiemaatschappij, omschre-
ven in bijlage I;
— Particulieren en huishoudens en de informatiemaatschappij,
omschreven in bijlage II.
Artikel 5
Methodologische handleiding
De Commissie stelt in nauwe samenwerking met de lidstaten
een methodologische handleiding op met richtsnoeren voor de
ingevolge deze verordening te produceren communautaire sta-
tistieken en werkt deze handleiding bij op basis van de door
nieuwe uitvoeringsmaatregelen ontstane behoeften.
Artikel 6
Toezending van de gegevens
1. De lidstaten zenden de op grond van deze verordening
en de bijbehorende uitvoeringsmaatregelen vereiste geaggre-
geerde gegevens en metagegevens, met inbegrip van vertrouwe-
lijke geaggregeerde gegevens, aan de Commissie (Eurostat)
overeenkomstig de bestaande communautaire bepalingen
inzake de toezending van gegevens die onder de statistische
geheimhouding vallen. Deze communautaire bepalingen zijn
van toepassing op de verwerking van de resultaten in zoverre
deze vertrouwelijke gegevens omvatten.
2. De lidstaten zenden de op grond van deze verordening
en de bijbehorende uitvoeringsmaatregelen vereiste gegevens
en metagegevens in elektronische vorm in, overeenkomstig een
tussen de Commissie en de lidstaten overeengekomen uitwisse-
lingsnorm.
Artikel 7
Kwaliteitscriteria en verslagen
1. De Commissie (Eurostat) beoordeelt de kwaliteit van de
ingediende gegevens.
2. De Commissie (Eurostat) ontwikkelt in nauwe samenwer-
king met de lidstaten aanbevolen gemeenschappelijke normen
om de kwaliteit (volgens de standaardkwaliteitscriteria van
Eurostat) van de verstrekte gegevens te waarborgen. Deze nor-
men worden gepubliceerd in de methodologische handleiding.
3. De lidstaten nemen alle nodige maatregelen om de kwali-
teit van de toegezonden gegevens te waarborgen.
4. Binnen een vastgestelde periode na de uiterste datum
voor indiening van de eindresultaten leggen de lidstaten aan de
Commissie (Eurostat) een verslag voor over de kwaliteit van de
toegezonden gegevens op basis van de in lid 2 bedoelde nor-
men. In die verslagen moeten de gevallen worden vermeld
waarin niet aan die normen is voldaan. De periode wordt
overeengekomen tijdens de uitwerking van de uitvoeringsmaat-
regelen.
L 143/50 30.4.2004Publicatieblad van de Europese UnieNL
Artikel 8
Uitvoeringsmaatregelen
1. De maatregelen ter uitvoering van de modules van deze
verordening hebben betrekking op de selectie en specificatie,
aanpassing en wijziging van de onderwerpen en de kenmerken
daarvan, de dekking, de referentieperioden en de onderver-
delingen van de kenmerken, de periodiciteit en het tijdschema
voor de verstrekking van de gegevens en de termijnen voor de
toezending van de resultaten.
2. De uitvoeringsmaatregelen, met inbegrip van aanpas-
sings- en bijwerkingsmaatregelen om rekening te houden met
economische en technische veranderingen, worden vastgesteld
overeenkomstig de procedure van artikel 9, lid 2, rekening
houdend met de middelen van de lidstaten, de last die op de
respondenten rust, de technische en methodologische haalbaar-
heid en de betrouwbaarheid van de resultaten.
3. De uitvoeringsmaatregelen worden ten minste 9 maanden
vóór het begin van een verzamelperiode opgesteld.
Artikel 9
Comité
1. De Commissie wordt bijgestaan door het bij Besluit
89/382/EEG, Euratom opgerichte Comité statistisch pro-
gramma („Comité”).
2. In gevallen waarin naar dit lid wordt verwezen, zijn de
artikelen 5 en 7 van Besluit 1999/468/EG van toepassing, met
inachtneming van artikel 8.
De in artikel 5, lid 6, van Besluit 1999/468/EG bedoelde ter-
mijn bedraagt drie maanden.
Artikel 10
Financiering
1. Gedurende ten minste het eerste jaar waarin de in de uit-
voeringsmaatregelen bij deze verordening bedoelde statistieken
door de lidstaten worden geproduceerd, draagt de Commissie
bij in de door de lidstaten gemaakte kosten voor het produce-
ren, verwerken en toezenden van deze statistieken. Het bedrag
van de financiële bijdrage mag niet hoger zijn dan 90 % van
die kosten.
2. De voorwaarden en procedures voor de toekenning van
de financiële bijdragen en voor de betaling en controle zijn in
overeenstemming met Verordening (EG, Euratom) nr.
1605/2002 van de Raad van 25 juni 2002 houdende het
Financieel Reglement van toepassing op de algemene begroting
van de Europese Gemeenschappen (1).
3. Indien de begroting zulks toelaat, is de Commissie voor-
nemens de bijdragen aan de lidstaten te continueren om de
kosten in verband met het verstrekken van deze statistieken in
de jaren daarna te vergoeden.
4. De begrotingsautoriteit stelt de beschikbare kredieten
voor deze financiële bijdrage in het kader van de jaarlijkse
begrotingsprocedures van de Europese Gemeenschappen vast.
Artikel 11
Inwerkingtreding
Deze verordening treedt in werking op de twintigste dag vol-
gende op die van haar bekendmaking in het Publicatieblad van
de Europese Unie.
Deze verordening is verbindend in al haar onderdelen en is rechtstreeks toepasselyk in elke
lidstaat.
Gedaan te Straatsburg, 21 april 2004.
Voor het Europees Parlement
De voorzitter
P. COX
Voor de Raad
De voorzitter
D. ROCHE
(1) PB L 248 van 16.9.2002, blz. 1.
30.4.2004 L 143/51Publicatieblad van de Europese UnieNL
BIJLAGE I
Module 1: het bedrijfsleven en de informatiemaatschappij
a) Doel
Het doel van deze module is de tijdige verstrekking van statistieken over het bedrijfsleven en de informatiemaat-
schappij. Deze module vormt een kader voor de eisen inzake dekking, duur en periodiciteit, afgedekte onderwer-
pen, de onderverdelingen voor de verstrekking van de gegevens en de eventueel noodzakelijke pilootstudies.
b) Dekking
Deze module heeft betrekking op de economische activiteiten die vallen onder de secties D tot en met K, en afde-
ling 92 van de statistische nomenclatuur van de economische activiteiten in de Europese Gemeenschap (NACE REV.
1.1). Sectie J zal worden opgenomen afhankelijk van de resultaten van voorafgaande proefstudies.
De statistieken worden samengesteld voor bedrijfseenheden.
c) Duur en periodiciteit van de gegevensverstrekking
Jaarlijkse verstrekking van statistieken gedurende vijf referentiejaren, gerekend vanaf de datum van inwerkingtreding
van deze verordening. Het is niet gezegd dat elk jaar alle kenmerken moeten worden verstrekt; de periodiciteit van
de verstrekking van elk kenmerk zal in het kader van de in artikel 8 bedoelde uitvoeringsmaatregelen worden vast-
gesteld.
d) Onderwerpen
De te verstrekken kenmerken worden ontleend aan onderstaande lijst van onderwerpen:
— ICT-systemen en het gebruik ervan in bedrijven
— Het gebruik van internet en andere elektronische netwerken door bedrijven
— E-handel en elektronisch zakendoen
— ICT-vaardigheid in de bedrijfseenheid en de vraag naar ICT-vaardigheden
— Belemmeringen voor het gebruik van ICT's, internet en andere elektronische netwerken, e-handel en elektro-
nisch zakendoen
— Uitgaven voor en investeringen in ICT's
— ICT-veiligheid
— Waargenomen effecten van het gebruik van ICT's op de bedrijven.
Niet alle onderwerpen komen elk jaar aan bod.
e) Onderverdelingen van de gegevensverstrekking
De vereiste onderverdelingen worden ontleend aan onderstaande lijst en worden in het kader van de uitvoerings-
maatregelen overeengekomen:
— Naar grootteklasse
— Naar NACE-rubriek
— Naar regio; regionale onderverdelingen blijven beperkt tot ten hoogste drie groepen.
Niet alle onderverdelingen komen elk jaar aan bod.
L 143/52 30.4.2004Publicatieblad van de Europese UnieNL
f) Pilootstudies
Wanneer belangrijke nieuwe gegevensbehoeften worden vastgesteld of wordt verwacht dat onvoldoende kwalitatief
hoogwaardige gegevens beschikbaar zullen zijn, zorgt de Commissie ervoor dat de lidstaten op vrijwillige basis
pilootstudies houden vooraleer er gegevens worden vergaard. Dergelijke pilootstudies worden uitgevoerd teneinde
de haalbaarheid van de vergaring van relevante gegevens te beoordelen, rekening houdende met de voordelen van
de beschikbaarheid van de gegevens in verhouding tot de kosten van vergaring en de last die op de respondenten
rust.
30.4.2004 L 143/53Publicatieblad van de Europese UnieNL
BIJLAGE II
Module 2: particulieren, huishoudens en de informatiemaatschappij
a) Doel
Het doel van deze module is de tijdige verstrekking van statistieken over particulieren, huishoudens en de informa-
tiemaatschappij. Deze module vormt een kader voor de eisen inzake dekking, duur en periodiciteit, afgedekte
onderwerpen, de onderverdelingen voor de verstrekking van de gegevens en de eventueel noodzakelijke pilootstu-
dies.
b) Dekking
Deze module heeft betrekking op statistieken over particulieren en huishoudens.
c) Duur en periodiciteit van de gegevensverstrekking
Jaarlijkse verstrekking van statistieken gedurende vijf referentiejaren, gerekend vanaf de datum van inwerkingtreding
van deze verordening. Niet alle kenmerken moeten elk jaar aan bod komen. De periodiciteit van de verstrekking
van elk kenmerk zal in het kader van de in artikel 8 bedoelde uitvoeringsmaatregelen worden vastgesteld.
d) Onderwerpen
De te verstrekken kenmerken worden ontleend aan onderstaande lijst van onderwerpen:
— Toegang tot en gebruik van ICT-systemen door particulieren en/of in huishoudens
— Gebruik van internet voor verschillende doeleinden door particulieren en/of in huishoudens
— ICT-veiligheid
— ICT-vaardigheid
— Belemmeringen voor het gebruik van ICT's en internet
— Waargenomen effecten van het gebruik van ICT's op particulieren en huishoudens.
Niet alle onderwerpen komen elk jaar aan bod.
e) Onderverdelingen van de gegevensverstrekking
Niet alle onderverdelingen komen elk jaar aan bod. De vereiste onderverdelingen worden ontleend aan onder-
staande lijst en worden in het kader van de uitvoeringsmaatregelen overeengekomen:
A. Statistieken voor huishoudens:
— Naar type huishouden
B. Statistieken voor particulieren:
— Naar leeftijdsgroep
— Naar geslacht
— Naar opleidingsniveau
— Naar werkgelegenheidssituatie
— Naar regio.
L 143/54 30.4.2004Publicatieblad van de Europese UnieNL
f) Pilootstudies
Wanneer belangrijke nieuwe gegevensbehoeften worden vastgesteld of wordt verwacht dat onvoldoende kwalitatief
hoogwaardige gegevens beschikbaar zullen zijn, zorgt de Commissie ervoor dat de lidstaten op vrijwillige basis
pilootstudies houden vooraleer er gegevens worden vergaard. Dergelijke pilootstudies worden uitgevoerd teneinde
de haalbaarheid van de vergaring van relevante gegevens te beoordelen, rekening houdende met de voordelen van
de beschikbaarheid van de gegevens in verhouding tot de kosten van vergaring en de last die op de respondenten
rust.
30.4.2004 L 143/55Publicatieblad van de Europese UnieNL

BESLUIT VAN DE COMMISSIE 
van 19 april 2010 
betreffende de toetreding van de Commissie tot het mondiaal partnerschap voor bio-energie 
(2010/222/EU) 
DE EUROPESE COMMISSIE, 
Gelet op het Verdrag betreffende de werking van de Europese 
Unie, 
Overwegende hetgeen volgt: 
(1) De Commissie heeft zich op energiegebeid uitdrukkelijk 
tot doel gesteld de voorzieningszekerheid te vergroten en 
de uitstoot van broeikasgassen ten gevolge van het ge­
bruik van energie terug te dringen, meer bepaald door 
meer gebruik te maken van hernieuwbare energiebron­
nen. Bio-energie vormt een belangrijk onderdeel van de 
strategie voor hernieuwbare energie. De Unie streeft de 
duurzame productie van biomassa na en heeft duurzaam­
heidscriteria vastgelegd voor biobrandstoffen en vloeibare 
biomassa. 
(2) In de context van haar samenwerking met internationale 
partners, met inbegrip van ontwikkelingslanden, is de 
Commissie actief op het gebied van de energiedialoog 
en andere vormen van samenwerking inzake energie­
kwesties. De voordelen van bio-energie kunnen zich 
slechts ten volle doen gevoelen wanneer ook andere lan­
den een bio-energiestrategie uitwerken en die op duur­
zame wijze ten uitvoer leggen. De duurzame energiepro­
ductie kan aanzienlijk worden versneld door de oprich­
ting van passende internationale samenwerkingskaders. 
(3) In het Gleneagles Plan of Action van 2005 hebben de G- 
8 ook het opzetten van een mondiaal partnerschap voor 
bio-energie ingeschreven teneinde een bredere kosten­
effectieve productie en benutting van biomassa en bio­
brandstoffen te ondersteunen, met name in ontwikke­
lingslanden. Het mondiaal partnerschap voor bio-energie 
heeft task forces betreffende broeikasgasmethodologieën 
en duurzaamheid opgezet met het oog op de bevorde­
ring, op duurzame wijze, van bio-energie. 
(4) De voorzitter van het mondiaal partnerschap voor bio- 
energie heeft op 12 april 2007 een schrijven gericht tot 
Commissievoorzitter Barroso om de Commissie uit te 
nodigen toe te treden tot het mondiaal partnerschap 
voor bio-energie, en heeft vervolgens deze uitnodiging 
herhaald. 
(5) Door haar deelname aan het mondiaal partnerschap voor 
bio-energie zal de Commissie beter in staat zijn haar 
relevante internationale activiteiten betreffende bio-ener­
gie en daarmee verband houdende duurzaamheidskwes­
ties te coördineren. 
(6) Het mondiaal partnerschap voor bio-energie steunt op de 
bijdragen van de leden. Dergelijke bijdragen worden ver­
strekt op basis van vrijwilligheid en het besluit om deel te 
nemen aan het partnerschap verplicht de Commissie niet 
tot financiële bijdragen aan gemeenschappelijke begrotin­
gen, 
HEEFT HET VOLGENDE BESLUIT VASTGESTELD: 
Artikel 1 
De Commissie (hierna „de Commissie”) neemt als partner deel 
aan het mondiaal partnerschap voor bio-energie. 
Artikel 2 
Het met het energiebeleid belaste lid van de Commissie, of zijn 
aangewezen vertegenwoordiger, wordt gemachtigd om het man­
daat van het mondiaal partnerschap voor bio-energie namens de 
Commissie te ondertekenen. 
Gedaan te Brussel, 19 april 2010. 
Voor de Commissie 
Günther OETTINGER 
Lid van de Commissie
NL L 98/12 Publicatieblad van de Europese Unie 20.4.2010

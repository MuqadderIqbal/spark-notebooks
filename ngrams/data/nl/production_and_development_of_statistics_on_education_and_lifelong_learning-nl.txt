VERORDENING (EG) Nr. 452/2008 VAN HET EUROPEES PARLEMENT EN DE RAAD
van 23 april 2008
betreffende de productie en ontwikkeling van statistieken over onderwijs en een leven lang leren
(Voor de EER relevante tekst)
HET EUROPEES PARLEMENT EN DE RAAD VAN DE EUROPESE UNIE,
Gelet op het Verdrag tot oprichting van de Europese Gemeen-
schap, en met name op artikel 285, lid 1,
Gezien het voorstel van de Commissie,
Na raadpleging van het Europees Economisch en Sociaal Comité,
Handelend volgens de procedure van artikel 251 van het
Verdrag (1),
Overwegende hetgeen volgt:
(1) In de Resolutie van de Raad van 5 december 1994 betref-
fende de bevordering van de onderwijs- en opleidings-
statistiek in de Europese Unie (2) wordt de Commissie
verzocht om in nauwe samenwerking met de lidstaten de
ontwikkeling van onderwijs- en opleidingsstatistieken te
bespoedigen.
(2) De Europese Raad kwam op zijn bijeenkomst in Brussel
(22-23 maart 2005) overeen om de Lissabonstrategie
nieuw leven in te blazen. Europa moet, zo concludeerde de
Raad, het fundament van zijn concurrentievermogen ver-
nieuwen, zijn groeipotentieel en productiviteit vergroten,
de sociale samenhang versterken en zich daarbij vooral op
kennis, innovatie en een optimale benutting van het men-
selijk kapitaal richten. Tegen deze achtergrond zijn inzet-
bare, flexibele en mobiele burgers voor Europa van vitaal
belang.
(3) Om deze doelen te bereiken moeten de Europese systemen
voor onderwijs en opleiding worden aangepast aan de
eisen van de kennismaatschappij, de noodzaak van een
hoger opleidingsniveau en een betere kwaliteit van de
werkgelegenheid. Statistieken over onderwijs, opleiding en
een leven lang leren zijn, als basis voor politieke besluiten,
van het grootste belang.
(4) Een leven lang leren is een cruciaal element voor een vak-
bekwaam, geschoold en flexibel arbeidspotentieel. In
de conclusies van het voorzitterschap van de voorjaars-
bijeenkomst 2005 van de Europese Raad werd er met
nadruk op gewezen dat „het menselijk kapitaal Europa’s
belangrijkste troef is”. Verbetering van het werk aan de
Lissabonstrategie en uitwerking van brede strategieën voor
een leven lang leren zijn doelstellingen in de geïntegreerde
richtsnoeren voor groei en werkgelegenheid en de door de
Raad in zijn Beschikking 2005/600/EG (3) goedgekeurde
richtsnoeren voor het werkgelegenheidsbeleid, die daarvan
deel uitmaken.
(5) Met de goedkeuring in februari 2001 van het verslag van
de Raad over de concrete doelstellingen van de onderwijs-
en opleidingsstelsels en in februari 2002 van het werk-
programma 2001-2011 voor de follow-up op dit verslag
is een belangrijke invulling gegeven aan het streven de
onderwijs- en beroepsopleidingsstelsels van de lidstaten te
moderniseren en kwalitatief te verbeteren. Indicatoren en
benchmarks (referentieniveaus van Europese gemiddelde
prestaties) maken deel uit van de bij de opencoördinatie-
methode gehanteerde instrumenten en spelen een belang-
rijke rol bij het werkprogramma Onderwijs en opleiding
2010. De ministers van onderwijs hebben in mei 2003
overeenstemming bereikt over vijf Europese benchmarks,
die uiterlijk in 2010 te bereiken zijn, en daarmee een
beslissende stap voorwaarts gezet. Tegelijkertijd is erop
gewezen dat hiermee geen nationale streefcijfers, noch
door de nationale regeringen te nemen beslissingen wor-
den voorgeschreven.
(6) Op 24 mei 2005 heeft de Raad conclusies over nieuwe
indicatoren voor onderwijs en opleiding (4) aangenomen.
De Commissie kreeg hierin het verzoek om de Raad stra-
tegieën en voorstellen voor te leggen voor nieuw uit te
werken indicatoren op negen specifieke terreinen die met
onderwijs en beroepsopleiding te maken hebben. Tevens
werd benadrukt dat de ontwikkeling van nieuwe indicato-
ren de verantwoordelijkheid van de lidstaten voor de
organisatie van hun onderwijsstelsels volledig moet respec-
teren, en geen onnodige administratieve of financiële las-
ten voor de betrokken organisaties en instellingen met zich
mee mag brengen, en ook niet onontkoombaar mag leiden
tot een hoger aantal indicatoren voor het meten van de
vooruitgang.
(7) In november 2004 heeft de Raad tevens conclusies over
Europese samenwerking in het beroepsonderwijs en de
beroepsopleiding aangenomen. Overeengekomen werd
om op Europees niveau prioriteit te geven aan „de verbe-
tering van het bereik, de nauwkeurigheid en de betrouw-
baarheid van de statistieken op het gebied van
beroepsonderwijs en -opleiding, waardoor een voortgangs-
evaluatie mogelijk wordt”.
(1) Advies van het Europees Parlement van 25 september 2007 (nog niet
bekendgemaakt in het Publicatieblad) en Besluit van de Raad van
14 februari 2008.
(2) PB C 374 van 30.12.1994, blz. 4.
(3) PB L 205 van 6.8.2005, blz. 21.
(4) PB C 141 van 10.6.2005, blz. 7.
4.6.2008 NL Publicatieblad van de Europese Unie L 145/227
(8) Op Europees niveau zijn onderling vergelijkbare statis-
tische gegevens van fundamenteel belang om strategieën
voor onderwijs en een leven lang leren uit te werken en de
vooruitgang bij de implementatie daarvan te meten. De
productie van statistisch materiaal moet gegrondvest zijn
op een raamwerk van op elkaar afgestemde concepten en
onderling vergelijkbare gegevens, zodat een integraal Euro-
pees statistisch informatiesysteem over onderwijs, beroeps-
opleiding en een leven lang leren kan worden opgebouwd.
(9) Bij de toepassing van deze verordening moet het begrip
„mensen met een achterstandspositie op de arbeidsmarkt”,
waarnaar wordt verwezen in de richtsnoeren voor het
werkgelegenheidsbeleid van de lidstaten, in acht worden
genomen.
(10) Uit hoofde van Verordening (EG) nr. 1552/2005 van het
Europees Parlement en de Raad van 7 september 2005
betreffende de statistiek van bij- en nascholing in onderne-
mingen (1) verzamelt de Commissie (Eurostat) gegevens
over in het bedrijfsleven gegeven opleidingen. Om blijvend
statistieken over onderwijs en een leven lang leren te kun-
nen produceren en uitbouwen, is evenwel een breder raam-
werk nodig dat op zijn minst alle desbetreffende lopende
of geplande werkzaamheden bestrijkt. In het kader van de
zogenaamde UOE-enquête verzamelt de Commissie (Euro-
stat) ieder jaar in samenwerking met het Institute for Sta-
tistics van de Unesco (UIS) en de Organisatie voor
Economische Samenwerking en Ontwikkeling (OESO)
onderwijsgegevens, die op vrijwillige basis door de lidsta-
ten worden geleverd. Ook verzamelt de Commissie (Euro-
stat) gegevens over onderwijs, beroepsopleiding en een
leven lang leren uit enquêtes onder huishoudens, zoals de
steekproefenquête naar de arbeidskrachten in de Gemeen-
schap (2) en de communautaire statistiek van inkomens en
levensomstandigheden (3), en ad-hocmodules.
(11) Omdat het formuleren en volgen van het beleid op gebied
van onderwijs en een leven lang leren dynamisch van aard
is en zich aan een evoluerende omgeving aanpast, moet het
reguleringskader voor de statistiek op beperkte en
beheerste wijze ruimte laten voor een zekere mate van
flexibiliteit en rekening houden met de last die op de res-
pondenten en de lidstaten drukt.
(12) Daar de doelstelling van deze verordening, te weten het uit-
werken van gemeenschappelijke statistische standaards
voor de productie van geharmoniseerde gegevens, niet vol-
doende door de lidstaten kan worden verwezenlijkt en der-
halve beter door de Gemeenschap kan worden
verwezenlijkt, kan de Gemeenschap, overeenkomstig het
in artikel 5 van het Verdrag neergelegde subsidiariteitsbe-
ginsel, maatregelen nemen. Overeenkomstig het in het-
zelfde artikel neergelegde evenredigheidsbeginsel gaat deze
verordening niet verder dan nodig is om deze doelstelling
te verwezenlijken.
(13) Voor de productie van specifieke communautaire statistie-
ken gelden de voorschriften van Verordening (EG)
nr. 322/97 van de Raad van 17 februari 1997 betreffende
de communautaire statistiek (4).
(14) Deze verordening verzekert de volledige eerbiediging van
het recht op bescherming van persoonsgegevens zoals
geregeld in artikel 8 van het Handvest van de grondrech-
ten van de Europese Unie.
(15) Voor de toe te zenden gegevens die onder de statistische
geheimhoudingsplicht vallen, gelden de voorschriften van
Verordening (EG) nr. 322/97 en Verordening (Euratom,
EEG) nr. 1588/90 van de Raad van 11 juni 1990
betreffende de toezending van onder de statistische
geheimhoudingsplicht vallende gegevens aan het Bureau
voor de statistiek van de Europese Gemeenschappen (5).
(16) Verordening (EG) nr. 831/2002 van de Commissie van
17 mei 2002 tot tenuitvoerlegging van Verordening (EG)
nr. 322/97 van de Raad betreffende de communautaire sta-
tistiek, met betrekking tot de toegang tot vertrouwelijke
gegevens voor wetenschappelijke doeleinden (6), beschrijft
de voorwaarden waaronder toegang kan worden verkregen
tot vertrouwelijke gegevens die aan een instantie van de
Gemeenschap zijn doorgegeven.
(17) De voor de uitvoering van deze verordening vereiste maat-
regelen moeten worden vastgesteld overeenkomstig Besluit
1999/468/EG van de Raad van 28 juni 1999 tot vaststel-
ling van de voorwaarden voor de uitoefening van de aan de
Commissie verleende uitvoeringsbevoegdheden (7).
(18) In het bijzonder moet de Commissie de bevoegdheid wor-
den gegeven, de onderwerpen van deze statistieken, hun
kenmerken in aansluiting op beleids- of technische behoef-
ten, de specificatie van kenmerken, de waarnemings-
periode en de termijnen voor het doorsturen van resultaten
en de kwaliteitseisen, met inbegrip van de vereiste nauw-
keurigheid en het kader voor de kwaliteitsrapportage, uit te
kiezen en te specificeren. Daar het maatregelen van alge-
mene strekking betreft tot wijziging van niet-essentiële
onderdelen van deze verordening, onder meer door haar
aan te vullen met nieuwe niet-essentiële onderdelen, moe-
ten zij worden vastgesteld volgens de in artikel 5 bis van
Besluit 1999/468/EG bepaalde regelgevingsprocedure met
toetsing.
(1) PB L 255 van 30.9.2005, blz. 1.
(2) Verordening (EG) nr. 2104/2002 van de Commissie van 28 novem-
ber 2002 tot aanpassing van Verordening (EG) nr. 577/98 van de Raad
betreffende de organisatie van een steekproefenquête naar de arbeids-
krachten in de Gemeenschap, alsmede van Verordening (EG)
nr. 1575/2000 houdende uitvoering van Verordening (EG) nr. 577/98
van de Raad, wat de lĳst van variabelen voor onderwĳs en opleiding
en de vanaf 2003 voor de indiening van gegevens te gebruiken code-
ring van deze variabelen betreft (PB L 324 van 29.11.2002, blz. 14).
(3) Verordening (EG) nr. 1983/2003 van de Commissie van 7 novem-
ber 2003 tot uitvoering van Verordening (EG) nr. 1177/2003 van het
Europees Parlement en de Raad inzake de communautaire statistiek
van inkomens en levensomstandigheden (EU-SILC), wat de lĳst van
primaire doelvariabelen betreft (PB L 298 van 17.11.2003, blz. 34).
(4) PB L 52 van 22.2.1997, blz. 1. Verordening gewijzigd bij Verordening
(EG) nr. 1882/2003 van het Europees Parlement en de Raad (PB L 284
van 31.10.2003, blz. 1).
(5) PB L 151 van 15.6.1990, blz. 1. Verordening gewijzigd bij Verorde-
ning (EG) nr. 322/97.
(6) PB L 133 van 18.5.2002, blz. 7. Verordening laatstelijk gewijzigd bij
Verordening (EG) nr. 1000/2007 (PB L 226 van 30.8.2007, blz. 7).
(7) PB L 184 van 17.7.1999, blz. 23. Besluit gewijzigd bij Besluit
2006/512/EG (PB L 200 van 22.7.2006, blz. 11).
L 145/228 NL Publicatieblad van de Europese Unie 4.6.2008
(19) Het Comité statistisch programma, opgericht bij Besluit
nr. 89/382/EEG, Euratom van de Raad (1), is overeenkom-
stig artikel 3 van dit besluit geraadpleegd,
HEBBEN DE VOLGENDE VERORDENING VASTGESTELD:
Artikel 1
Onderwerp
Deze verordening stelt een gemeenschappelijk raamwerk voor de
systematische productie van communautaire statistieken over
onderwijs en een leven lang leren vast.
Artikel 2
Definities
In deze verordening wordt verstaan onder:
a) communautaire statistieken: statistieken van de Gemeen-
schap overeenkomstig artikel 2, eerste streepje, van Verorde-
ning (EG) nr. 322/97;
b) productie van statistieken: productie van statistieken over-
eenkomstig artikel 2, tweede streepje, van Verordening (EG)
nr. 322/97;
c) nationale instanties: nationale instanties overeenkomstig arti-
kel 2, derde streepje, van Verordening (EG) nr. 322/97;
d) onderwijs: georganiseerde, duurzame vorm van op leren
gerichte communicatie (2);
e) een leven lang leren: alle gedurende de hele levenscyclus
plaatsvindende leeractiviteiten waarbij vanuit een persoonlijk,
participatief, sociaal en/of arbeidsmarktperspectief kennis,
vaardigheden en competenties worden verworven (3);
f) micro-gegevens: individuele statistische bestanden;
g) vertrouwelijke gegevens: gegevens waaruit de identiteit van
de betrokken statistische eenheden alleen indirect is af te lei-
den, overeenkomstig Verordening (EG) nr. 322/97 en Veror-
dening (Euratom, EEG) nr. 1588/90.
Artikel 3
Deelgebieden
De verordening heeft betrekking op de productie van statistieken
in de volgende drie deelgebieden:
a) deelgebied 1: statistieken over de onderwijs- en
beroepsopleidingsstelsels;
b) deelgebied 2: statistieken over de deelname van volwassenen
aan een leven lang leren;
c) deelgebied 3: overige statistieken over onderwijs en een leven
lang leren die niet onder deelgebied 1 of 2 vallen, zoals sta-
tistieken over menselijk kapitaal en de sociale en economi-
sche voordelen van onderwijs.
De statistieken op deze drie deelgebieden worden overeenkom-
stig de bepalingen in de bijlage geproduceerd.
Artikel 4
Statistische werkzaamheden
1. Met het oog op de productie van communautaire statistie-
ken over onderwijs en een leven lang leren vinden de volgende
afzonderlijke statistische werkzaamheden plaats:
a) regelmatige levering van statistieken over onderwijs en een
leven lang leren door de lidstaten binnen de voor deelgebied
1 en 2 vastgelegde termijnen;
b) levering van nog een aantal statistische variabelen en indica-
toren over onderwijs en een leven lang leren voor deelgebied
3 uit andere statistische informatiesystemen en surveys;
c) uitwerking, verbetering en bijstelling van standaards en hand-
boeken over statistische systemen, concepten en methoden;
d) verbetering van de gegevenskwaliteit in het kader van het
kwaliteitskader, op de volgende punten:
— relevantie,
— nauwkeurigheid,
— actualiteit en precisie,
— toegankelijkheid en duidelijkheid,
— vergelijkbaarheid, en
— samenhang.
De Commissie houdt rekening met de in de lidstaten aanwezige
capaciteit om zowel gegevens te verzamelen en te verwerken als
concepten en methoden uit te werken.
Waar van toepassing, wordt bijzondere aandacht besteed aan, res-
pectievelijk rekening gehouden met regionale aspecten van de
verzamelde gegevens. Waar nodig worden gegevens stelselmatig
gespecificeerd naar geslacht.
(1) PB L 181 van 28.6.1989, blz. 47.
(2) Definitie uit de International Standard Classification of Education
(ISCED) van 1997.
(3) Resolutie van de Raad van 27 juni 2002 inzake een leven lang leren
(PB C 163 van 9.7.2002, blz. 1).
4.6.2008 NL Publicatieblad van de Europese Unie L 145/229
2. De Commissie (Eurostat) werkt vooral bij de uitwerking en
ontwikkeling van statistische concepten en methoden en bij de
levering van statistieken door de lidstaten zoveel mogelijk samen
met het UIS, de OESO en andere internationale organisaties om
internationaal vergelijkbare gegevens te verkrijgen en dubbel werk
te voorkomen.
3. Wanneer er behoefte aan belangrijke nieuwe gegevens is, de
gegevens van onvoldoende kwaliteit zijn of een gegevens-
verzameling gepland is, geeft de Commissie (Eurostat) pilotstudies
in opdracht, die op vrijwillige basis door de lidstaten worden uit-
gevoerd. In deze pilotstudies wordt de haalbaarheid van de des-
betreffende gegevensverzameling onderzocht, waarbij de baten
van de in te winnen gegevens worden afgezet tegen de kosten van
het verzamelen en het werk voor de respondenten. Deze pilotstu-
dies hoeven niet noodzakelijk te resulteren in dien-
overeenkomstige uitvoeringsmaatregelen.
Artikel 5
Toezending van microgegevens over personen
Indien dit voor de productie van communautaire statistieken
nodig is, zenden de lidstaten de Commissie (Eurostat) de uit steek-
proeven verkregen vertrouwelijke microgegevens toe overeen-
komstig de in Verordening (EG) nr. 322/97 en Verordening
(Euratom, EEG) nr. 1588/90 neergelegde voorschriften voor de
toezending van onder de statistische geheimhoudingsplicht val-
lende gegevens. De lidstaten zorgen ervoor dat de identiteit van de
statistische eenheden (personen) niet rechtstreeks uit de toegezon-
den gegevens af te leiden is.
Artikel 6
Uitvoeringsmaatregelen
1. Onderstaande maatregelen die niet-essentiële onderdelen
van deze verordening beogen te wijzigen door haar aan te vullen,
met inbegrip van de maatregelen die nodig zijn in verband met
economische en technische ontwikkelingen voor het verzamelen,
toezenden en verwerken van gegevens, worden vastgelegd vol-
gens de regelgevingsprocedure met toetsing in artikel 7, lid 3, om
zeker te stellen dat de toe te zenden gegevens van hoge kwaliteit
zijn:
a) de selectie en specificatie van door de deelgebieden bestre-
ken thema’s en kenmerken, in reactie op beleids- of techni-
sche behoeften;
b) de uitsplitsing van de kenmerken;
c) de observatieperiode en termijnen voor de toezending van
statistische gegevens;
d) de kwaliteitsvereisten, waaronder de vereiste precisie;
e) het kader voor de kwaliteitsrapportage.
Indien de uitvoeringsmaatregelen behoefte doen ontstaan aan
aanzienlijke uitbreiding van bestaande gegevensverzamelingen of
aan nieuwe gegevensverzamelingen of enquêtes, wordt daartoe
besloten op grond van een kosten-batenanalyse als onderdeel van
een alomvattende analyse van de gevolgen en de implicaties,
waarbij rekening wordt gehouden met de baten van de maatrege-
len, de kosten voor de lidstaten en de last voor de respondenten.
2. De in lid 1 bedoelde maatregelen houden in het bijzonder
rekening met:
a) de potentiële belasting voor onderwijsinstellingen en perso-
nen (alle deelgebieden);
b) de resultaten van de in artikel 4, lid 3, bedoelde pilotstudies
(alle deelgebieden);
c) de meest recente afspraken tussen het UIS, de OECD en de
Commissie (Eurostat) over concepten, definities, het formaat
voor de gegevensverzameling, de gegevensverwerking en de
frequentie en termijnen voor de toezending van de resulta-
ten (deelgebied 1);
d) de uitkomsten van de pilot survey Volwasseneneducatie die
tussen 2005 en 2007 is uitgevoerd en ontwikkelings-
behoeften (deelgebied 2);
e) de beschikbaarheid, geschiktheid en de juridische context van
bestaande communautaire gegevensbronnen na uitputtend
onderzoek van alle bestaande gegevensbronnen (deelgebied 3).
3. Zo nodig worden voor een of meer lidstaten overeenkom-
stig de in artikel 7, lid 2, bedoelde regelgevingsprocedure beperkte
afwijkingsregelingen en overgangsperioden vastgesteld die beide
op objectieve overwegingen gebaseerd dienen te zijn.
Artikel 7
Comité
1. De Commissie wordt bijgestaan door het Comité statistisch
programma.
2. Wanneer naar dit lid wordt verwezen, zijn de artikelen 5
en 7 van Besluit 1999/468/EG van toepassing, met inachtneming
van artikel 8 van dat besluit.
De in artikel 5, lid 6, van Besluit 1999/468/EG bedoelde termijn
wordt vastgesteld op drie maanden.
3. Wanneer naar dit lid wordt verwezen, zijn de artikelen 5 bis,
lid 1 tot en met 4, en artikel 7 van Besluit 1999/468/EG van toe-
passing, met inachtneming van artikel 8 van dat besluit.
L 145/230 NL Publicatieblad van de Europese Unie 4.6.2008
Artikel 8
Inwerkingtreding
Deze verordening treedt in werking op de twintigste dag volgende op die van haar bekendmaking in het
Publicatieblad van de Europese Unie.
Deze verordening is verbindend in al haar onderdelen en is rechtstreeks toepasselijk in elke
lidstaat.
Gedaan te Straatsburg, 23 april 2008.
Voor het Europees Parlement
De voorzitter
H.-G. PÖTTERING
Voor de Raad
De voorzitter
J. LENARČIČ
4.6.2008 NL Publicatieblad van de Europese Unie L 145/231
BIJLAGE
DEELGEBIEDEN
Deelgebied 1: Statistieken over de onderwijs- en beroepsopleidingsstelsels
1. Doel
In deelgebied 1 worden onderling vergelijkbare gegevens verzameld over centrale aspecten van de onderwijs- en
beroepsopleidingsstelsels, zoals met name onderwijsdeelname, aantallen gediplomeerden/afgestudeerden, en de kosten
van en soorten middelen voor onderwijs en beroepsopleiding.
2. Reikwijdte
De gegevensverzameling betreft al het binnenlandse onderwijs, ongeacht de vraag of de verantwoordelijkheid voor de
betrokken onderwijsinstellingen bij de publieke of private sector van het eigen of een ander land ligt, wie het onderwijs
financiert en in welke vorm het onderwijs plaatsvindt. Over alle categorieën leerlingen/studenten en alle leeftijdsgroepen
worden dan ook gegevens verzameld.
3. Thema’s
Er worden gegevens vergaard over:
a) ingeschreven studenten met vermelding van hun kenmerken,
b) eerstejaarsstudenten,
c) afgestudeerden en diploma’s,
d) onderwijsuitgaven,
e) onderwijzend personeel,
f) geleerde vreemde talen,
g) klassenomvang,
waaruit indicatoren kunnen worden afgeleid inzake investeringen in en processen en resultaten van de onderwijs- en
beroepsopleidingsstelsels.
De lidstaten verstrekken passende informatie (metagegevens) over de bijzonderheden van hun nationale onderwijs- en
beroepsopleidingsstelsel. Ze geven de overeenkomsten met internationale classificaties aan, maken melding van afwij-
kingen op de specificaties voor gegevensaanvragen, en verstrekken alle informatie die voor de interpretatie van de gege-
vens en de uitwerking van onderling vergelijkbare indicatoren van belang is.
4. Frequentie
Levering van de gegevens en metagegevens vindt elk jaar en, indien niets anders is aangegeven, binnen de door de Com-
missie (Eurostat) en de nationale autoriteiten overeengekomen termijnen plaats met inachtneming van de meest recente
afspraken tussen het UIS, de OESO en de Commissie (Eurostat).
Deelgebied 2: Statistieken over de deelname van volwassenenen aan een leven lang leren
1. Doel
In deelgebied 2 worden onderling vergelijkbare gegevens verzameld over de aantallen volwassenen die wel, respectie-
velijk niet aan een leven lang leren deelnemen.
L 145/232 NL Publicatieblad van de Europese Unie 4.6.2008
2. Reikwijdte
De gegevensverzameling betreft personen en omvat ten minste personen in de leeftijdsgroep van de 25- tot 64-jarigen.
Indien de gegevens door middel van een survey worden verzameld, moeten niet door de deelnemers zelf gegeven ant-
woorden zoveel mogelijk worden vermeden.
3. Thema’s
De enquête omvat de volgende onderwerpen:
a) deelname en niet-deelname aan een leven lang leren;
b) kenmerken van de leeractiviteiten;
c) informatie over verworven vaardigheden;
d) sociaal-demografische gegevens.
Gegevens over deelname aan sociale of culturele activiteiten worden op vrijwillige basis in de vorm van verklarende varia-
belen verzameld, zodat het profiel van de deelnemende, respectievelijk niet-deelnemende volwassenen nader kan wor-
den geanalyseerd.
4. Gegevensbronnen en steekproefomvang
De gegevensbron is een steekproefenquête. Om het werk voor respondenten te beperken mogen administratieve
gegevensbronnen worden gebruikt. De steekproefomvang wordt vastgesteld op grond van nauwkeurigheidsvereisten die
niet voorschrijven dat de nationale steekproefomvang meer dan 5 000 personen moet omvatten, uitgaande van een
enkelvoudige aselecte steekproef. Binnen deze grenzen gelden voor specifieke subpopulaties welbepaalde
steekproefcriteria.
5. Frequentie
De gegevens worden elke vijf jaar verzameld. Het eerste jaar van tenuitvoerlegging is op zijn vroegst 2010.
Deelgebied 3: Overige statistieken over onderwijs en een leven lang leren
1. Doel
In deelgebied 3 worden met het oog op specifiek beleid van de Gemeenschap nog een aantal onderling vergelijkbare gege-
vens over onderwijs en een leven lang leren verzameld die niet onder deelgebied 1 of 2 vallen.
2. Reikwijdte
De overige statistieken over onderwijs en een leven lang leren hebben betrekking op de volgende aspecten:
a) statistieken over onderwijs en economie waarmee het onderwijs-, onderzoeks-, concurrentie- en groeibeleid op
Europees niveau kan worden gemonitord;
b) statistieken over onderwijs en arbeidsmarkt waarmee het werkgelegenheidsbeleid op Europees niveau kan worden
gemonitord;
c) statistieken over onderwijs en maatschappelijke integratie waarmee het beleid op het gebied van armoede, sociale
inclusie en integratie van allochtonen op Europees niveau kan worden gemonitord.
Voor de bovenvermelde aspecten worden de nodige gegevens ontleend aan reeds bestaand communautair statistisch
materiaal.
4.6.2008 NL Publicatieblad van de Europese Unie L 145/233
